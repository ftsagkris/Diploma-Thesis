<h2>Abstract</h2>

<h4>Development of a system for the description and checking of rules for university curricula</h4>

<p>The purpose of this thesis is the research and development of a software system for the description of rules for module selection of university curricula and the automated generation of an algorithm for checking if the students’ choice of modules is done according to the course’s curriculum. During the research phase of the project a plethora of curricula were analysed in order to design generic constructs that are able to describe a broad and diverse set of rules. The implemented system is comprised of two subsystems, one for the description of said rules, and one for the submission and checking of the set of modules in which students apply for enrollment. A domain-specific language was also designed as a part of the thesis. The role of this language was to define a way for the systematic description of the curricula’s rules as well as to create a format for saving rulesets as text files. Although it was decided to not be used during the implementation phase, this language set the paradigm for the information architecture of the system. As a result, the design of the data structures used for rule organization and manipulation was based exclusively on their optimum representation on a more abstract level.</p>

<hr />

<h2>1. Εισαγωγή</h2>

<h3>1.1 Εισαγωγικό σημείωμα</h3>

<p>Τα τελευταία 25 χρόνια τα υπολογιστικά συστήματα έχουν ενταχθεί στη διοίκηση κάθε οργανισμού. Στο πανεπιστήμιο, ένα από τα προβλήματα που λύνεται αυτοματοποιημένα, μέσω λογισμικού, είναι ο έλεγχος της δήλωσης μαθημάτων που γίνεται από τους φοιτητές των τμημάτων κάθε εξάμηνο. Ωστόσο, δεδομένης της πολυπλοκότητας των συγκεκριμένων κανόνων, της διαφορετικότητας των οδηγών σπουδών των διαφόρων τμημάτων, και του γεγονότος πως αυτά αλλάζουν σε τακτική βάση καθώς τα τμήματα προσπαθούν να παραμένουν εκσυγχρονισμένα όσον αφορά το επιστημονικό τους πεδίο, στην πραγματικότητα ένα μεγάλο μέρος των ωρών που θα σπαταλούσε η γραμματεία κάθε τμήματος για να ελέγξει χειρωνακτικά τις δηλώσεις, μετατίθεται στους προγραμματιστές που γράφουν το λογισμικό που κάνει αυτούς τους ελέγχους. Επομένως, καθίσταται προφανές πως ούτε το τρέχον σύστημα είναι βιώσιμο και θα ήταν σκόπιμο η διαδικασία να αυτοματοποιηθεί περαιτέρω, με σκοπό τη μείωση των απαιτούμενων ανθρωποωρών, στο βαθμό που αυτό είναι δυνατό.</p>

<p>Η λύση που προτείνεται είναι η δημιουργία ενός συστήματος το οποίο παρακάμπτει τον προγραμματιστή, και άρα τις ώρες που αυτός πρέπει να σπαταλά για τη διατήρηση του συστήματος ελέγχου δηλώσεων, προσφέροντας στους υπαλλήλους της γραμματείας κάθε τμήματος τη δυνατότητα να καταχωρήσουν τους κανόνες του οδηγού σπουδών σε ένα σύστημα μέσω γραφικού περιβάλλοντος. Στη συνέχεια το σύστημα κωδικοποιεί τους κανόνες σε ένα αρχείο προκαθορισμένης μορφής. Τέλος, υπάρχει ένας γενικός ελεγκτής δηλώσεων μαθημάτων, ο οποίος με είσοδο τη δήλωση του φοιτητή και το έτος εισαγωγής του, επιλέγει το σωστό αρχείο κανόνων και με βάση αυτό κάνει τον έλεγχο της δήλωσης.</p>

<h3>1.2 Τυπικός ορισμός των εννοιών</h3>

<p><mark>αλλαγές στην εισαγωγική παράγραφο</mark></p>

<p>Κατά την περιγραφή ενός προγράμματος σπουδών γίνεται σαφές ότι υπάρχει ένας μεγάλος όγκος όρων οι οποίοι έχουν πολλούς συσχετισμούς μεταξύ τους και δεν είναι εύκολο να οργανωθούν και να αναλυθούν ιεραρχικά. Σε αυτή την παράγραφο θα γίνει μια προσπάθεια παράθεσης αυτών των όρων και επεξήγησής τους με βάση τις παραδοχές και τις ανάγκες της παρούσας εργασίας.</p>

<ul>
	<li>Ένα <strong>μάθημα</strong> έχει δύο εγγενή χαρακτηριστικά, τον κωδικό του -που είναι μοναδικός- και το όνομά του. Ωστόσο η γραμματεία έχει τη δυνατότητα να προσθέσει περισσότερα ποσοτικά χαρακτηριστικά τα οποία λειτουργούν ως τρόποι μέτρησης για τους κανόνες. Αυτά μπορεί να περιλαμβάνουν διάφορα πιστωτικά συστήματα (ECTS, διδακτικές μονάδες) ή βάρη (μισό ή ολόκληρο μάθημα).</li>
	<li>Μια <strong>ομάδα μαθημάτων</strong> χαρακτηρίζεται από το όνομά της και το ζεύγος εξαμήνου-κατεύθυνσης στο οποίο ανήκει. Κάθε ομάδα περιλαμβάνει ένα σύνολο μαθημάτων που ανήκουν σε αυτή. Το όνομα της ομάδας μπορεί να λειτουργήσει και ως ένα είδος ποιοτικού χαρακτηριστικού για τα μαθήματα που περιλαμβάνει.</li>
	<li>Μια <strong>κατεύθυνση</strong> χαρακτηρίζεται από το όνομά της και τα εξάμηνα στα οποία έχει ισχύ.</li>
	<li>Ένα <strong>εξάμηνο</strong> χαρακτηρίζεται από τον αριθμό του και τις κατευθύνσεις που προσφέρονται σε αυτό. Ο αριθμός του εξαμήνου καθορίζει επίσης εάν αυτό είναι χειμερινό (μονό) ή θερινό (ζυγό).</li>
	<li>Ένα <strong>ζεύγος εξαμήνου-κατεύθυνσης</strong> μπορεί να περιλαμβάνει ένα σύνολο ομάδων μαθημάτων και κανόνων.</li>
	<li>Ο <strong>κανόνας</strong> αποτελεί την πιο σύνθετη έννοια ενός προγράμματος σπουδών. Σε αντίθεση με τους παραπάνω όρους που είναι πιο αυστηρά ορισμένοι και εμφανίζουν μικρές αποκλίσεις ανάμεσα σε διαφορετικά προγράμματα σπουδών, η έννοια του κανόνα είναι πολύ πιο χαλαρή, εμφανίζοντας μεγάλη απόκλιση στα χαρακτηριστικά και τους περιορισμούς που θέτει ανάμεσα σε διαφορετικά προγράμματα σπουδών. Βασικά χαρακτηριστικά ενός κανόνα είναι ο τύπος του, το πεδίο εφαρμογής του, και το μήνυμα σφάλματος που πρέπει να εμφανίζεται όταν αυτός παραβιάζεται.</li>
</ul>

<h3>1.3 Δομή της εργασίας</h3>

<p>Αυτή η εργασία είναι δομημένη σε <mark>Χ</mark> κεφάλαια.</p>

<p>Στο <strong>κεφάλαιο 3</strong>, περιγράφεται η προσέγγιση που ακολουθήθηκε, τα κυριότερα προβλήματα που εμφανίστηκαν, και πως αυτά αντιμετωπίστηκαν.</p>

<hr />

<h2>2. Βιβλιογραφική επισκόπηση</h2>

<hr />

<h2>3. Ανάλυση απαιτήσεων και επίπεδα αφαιρετικότητας</h2>

<p>Εισαγωγικό σημείωμα</p>

<h3>3.1 Οριοθέτηση του συστήματος</h3>

<p>Πριν ακόμα ξεκινήσει η διαδικασία της σχεδίασης ήταν σημαντικό να τεθούν τα όρια της λειτουργικότητας του συστήματος. Η παρούσα εργασία προσπαθεί να λύσει μονάχα το πρόβλημα ορισμού και ελέγχου των κανόνων δήλωσης μαθημάτων ενός προγράμματος σπουδών. Δεν είναι ένα πλήρες σύστημα γραμματείας από την άποψη ότι δεν ασχολείται καθόλου με την έννοια της εξέτασης ενός μαθήματος και δεν κρατά ιστορικό εξετάσεων και βαθμολόγησης κάθε φοιτητή ανά μάθημα. Ακόμη, δεν ασχολείται με το σύνολο των μαθημάτων που καταμετρούνται για τον υπολογισμό του βαθμού πτυχίου και πιθανούς κανόνες που μπορεί να εμφανίζονται σε αυτή τη διαδικασία.</p>

<p>Σε κάθε φοιτητή ανατίθεται ένα πρόγραμμα σπουδών που πρέπει να ακολουθήσει με βάση το έτος της πρώτης εγγραφής του στο τμήμα. Επίσης, η καρτέλα κάθε φοιτητή έχει πληροφορίες σχετικά με το εξάμηνο στο οποίο είναι εγγεγραμμένος, τις κατευθύνσεις στις οποίες ανήκει, και ένα σύνολο από κωδικούς μαθημάτων που έχει ολοκληρώσει με επιτυχία καθώς και αντίστοιχη ομάδα μαθημάτων, εξάμηνο, και κατεύθυνση στα οποία ανήκει κάθε κωδικός.</p>

<h3>3.2 Ανάλυση απαιτήσεων</h3>

<p>Με βάση τους περιορισμούς που περιγράφηκαν, διαπιστώνεται εύκολα ότι, από το υψηλότερο επίπεδο αφαιρετικότητας, υπάρχουν δύο θεμελιώδεις απαιτήσεις. Η εισαγωγή ενός προγράμματος σπουδών από το προσωπικό της γραμματείας μέσω μιας γραφικής διεπαφής, και ο έλεγχος εγκυρότητας των δηλώσεων μαθημάτων των φοιτητών.</p>

<p>Η πλήρης περιγραφή ενός προγράμματος σπουδών περιλαμβάνει ένα σύνολο εξαμήνων στα οποία μπορεί να προσφέρονται μια ή περισσότερες κατευθύνσεις καθώς και ένα σύνολο προσφερόμενων μαθημάτων τα οποία μπορεί να κατανέμονται σε μια ή περισσότερες ομάδες μαθημάτων. Επίσης, υπάρχει ένα σύνολο κανόνων το οποίο θέτει τους περιορισμούς τους οποίους πρέπει να ικανοποιήσουν οι φοιτητές όταν επιλέγουν τα προσφερόμενα μαθήματα.</p>

<p>Επομένως, για να αναπαραστήσει η γραμματεία ένα πρόγραμμα σπουδών, πρέπει να μπορεί να δηλώσει το πλήθος των εξαμήνων, το σύνολο των κατευθύνσεων και τα εξάμηνα στα οποία η κάθε μια από αυτές έχει ισχύ, το σύνολο των ομάδων μαθημάτων που προσφέρεται σε κάθε εξάμηνο από κάθε κατεύθυνση, καθώς και το σύνολο των κανόνων του προγράμματος.</p>

<h3>3.3 Ανάλυση Προγραμμάτων Σπουδών</h3>

<p><mark>να ελέγξω αν υπάρχουν κι άλλα κανονοκεντρικά</mark></p>

<p>Στην αρχή της εργασίας έγινε μια προκαταρκτική ανάλυση των προγραμμάτων σπουδών των τμημάτων του Πανεπιστημίου Πατρών, καθώς και μερικών τμημάτων από άλλα ελληνικά και ευρωπαϊκά πανεπιστήμια. Έτσι εντοπίστηκαν τα κύρια χαρακτηριστικά ενός προγράμματος σπουδών και έγινε μια κατηγοροιοποίηση σε δύο τύπους ΠΣ με βάση τα κοινά τους χαρακτηριστικά. Συγκεκριμένα για το Πανεπιστήμιο Πατρών, εντοπίστηκε πως η μεγάλη πλειοψηφία (συγκεκριμένα 33 από τα 35 τμήματα) ακολουθούν μια κοινή λογική ορισμού κανόνων επιλογής και δήλωσης μαθημάτων, η οποία θα ονομάζεται <em>μαθηματοκεντρική</em>. Τα δύο εναπομείναντα τμήματα (συγκεκριμένα το τμήμα Ηλεκτρολόγων Μηχανικών &amp; Τεχνολογίας Υπολογιστών και το τμήμα Μηχανολόγων &amp; Αεροναυπηγών Μηχανικών) συνδυάζουν τα χαρακτηριστικά της μαθηματοκεντρικής προσέγγισης με ένα σύνολο πιο σύνθετων κανόνων. Η προσέγγιση αυτή θα ονομάζεται <em>κανονοκεντρική</em>.</p>

<h4>3.3.1 Μαθηματοκεντρική προσέγγιση</h4>

<p>Το βασικό χαρακτηριστικό της μαθηματοκεντρικής προσέγγισης είναι ότι οι κανόνες που διέπουν την επιλογή των μαθημάτων είναι άμεσα συνδεδεμένοι με αυτά. Η μαθηματοκεντρική προσέγγιση είναι ο πιο κοινός τρόπος διαμόρφωσης ενός προγράμματος σπουδών και αποτελείται από ένα σύνολο υποχρεωτικών μαθημάτων και μαθημάτων επιλογής, πτυχιακή εργασία και πρακτική άσκηση. Επίσης είναι πιθανό να διαθέτει περισσότερες από μια κατευθύνσεις σπουδών και όριο δήλωσης μαθημάτων για κάθε εξάμηνο. Ένας μαθηματοκεντρικός κανόνας είναι συνήθως τόσο απλός που μπορεί να περιγραφεί σαν να ήταν ένα ακόμη μάθημα στη λίστα μαθημάτων.</p>

<figure><img src="DraggedImage.png"/></figure>

<p>Ένας κανόνας στο μαθηματοκεντρικό σύστημα ορίζει ότι ένα μάθημα πρέπει να επιλεγεί ως υποχρεωτικό ή ότι πρέπει να επιλεγεί ένας αριθμός μαθημάτων επιλογής από μια ομάδα.</p>

<p>Σε αυτόν τον τύπο προγραμμάτων σπουδών, μια έγκυρη δήλωση είναι αυτή που περιλαμβάνει όλα τα υποχρεωτικά μαθήματα και τον απαιτούμενο αριθμό μαθημάτων επιλογής, προκειμένου το άθροισμα στο επιλεγμένο σύστημα καταμέτρησης να ικανοποιείται. Αυτό σημαίνει τόσο το σύνολο των κανόνων, όσο και ο έλεγχος εγκυρότητας μιας δήλωσης είναι χαμηλής πολυπλοκότητας. Ωστόσο, η κατηγορηματική φύση των κανόνων σημαίνει πως περιορίζεται σε ένα βαθμό η ελευθερία που δίνεται στο φοιτητή να επιλέξει ένα σύνολο μαθημάτων που αντανακλά άμεσα τα ακαδημαϊκά του ενδιαφέροντα.</p>

<h4>3.3.2 Κανονοκεντρική προσέγγιση</h4>

<p>Όπως στη μαθηματοκεντρική, έτσι και στην κανονοκεντρική προσέγγιση ένα πρόγραμμα σπουδών αποτελείται από ένα σύνολο υποχρεωτικών μαθημάτων και μαθημάτων επιλογής, πτυχιακή εργασία και πρακτική άσκηση. Είναι επίσης πιθανό να υπάρχουν περισσότερες από μια κατευθύνσεις και όριο δήλωσης μαθημάτων. Η διαφοροποίηση της κανονοκεντρικής προσέγγισης είναι η πολύ αυξημένη συνθετότητα των κανόνων. Σε αυτό το σύστημα οι κανόνες δεν αφορούν την άμεση επιλογή μαθημάτων και δεν μπορούν να απλοποιηθούν ως μια καταχώρηση μαθήματος όπως πριν. Υπάρχει ένα επιπλέον επίπεδο ανάμεσα στον κανόνα που ορίζει ότι θα επιλεγούν κάποια μαθήματα και στα ίδια τα μαθήματα. Αυτό το επίπεδο περιγράφει τον τρόπο με τον οποίο θα επιλεγούν τα μαθήματα.</p>

<p>Υπάρχει δηλαδή ένα σύστημα κανόνων που ορίζει ότι πρέπει να επιλεγεί ένας αριθμός μαθημάτων και ένα σύστημα μετακανόνων που θέτει περιορισμούς στον τρόπο με τον οποίο θα επιλεγούν τα συγκεκριμένα μαθήματα.</p>

<p>Βασικό χαρακτηριστικό των κανονοκεντρικών συστημάτων είναι ότι θέτουν ένα σύνολο από ελάχιστες προϋποθέσεις που πρέπει να ικανοποιούνται προκειμένου να είναι έγκυρη μια δήλωση. Αυτό δίνει μεγαλύτερη ελευθερία στο φοιτητή να συνθέσει το δικό του σύνολο μαθημάτων προς παρακολούθηση. Ωστόσο αυτό έχει ως αποτέλεσμα αυξημένη πολυπλοκότητα τόσο στο σύνολο των κανόνων, όσο και στον έλεγχο εγκυρότητας μιας δήλωσης μαθημάτων.</p>

<h4>3.3.3 Επιλογή αντιπροσωπευτικών προγραμμάτων σπουδών για περαιτέρω ανάλυση</h4>

<p>Με βάση όσα αναλύθηκαν παραπάνω έγινε η επιλογή κάποιων αντιπροσωπευτικών προγραμμάτων σπουδών για να αναλυθούν σε μεγαλύτερο βάθος. Από αυτή την ανάλυση θα προκύψει το σύνολο εργαλείων που απαιτούνται για να περιγραφεί ένα πρόγραμμα σπουδών. Ανάμεσα στα δύο κανονοκεντρικά προγράμματα σπουδών του Πανεπιστημίου Πατρών, επιλέχθηκε το πρόγραμμα του τμήματος Ηλεκτρολόγων Μηχανικών &amp; Τεχνολογίας Υπολογιστών, καθώς εμφανίζει ελαφρώς μεγαλύτερη πολυπλοκότητα και είναι το <mark>μοναδικό</mark> τμήμα που έχει όριο δήλωσης μαθημάτων με προτεραιότητα στα μαθήματα παλαιότερων εξαμήνων. Όσον αφορά τα μαθηματοκεντρικά προγράμματα σπουδών, επιλέχθηκε να τα εκπροσωπήσει το αυτό του τμήματος <mark>Διοίκησης Τουρισμού/Βιολογίας</mark> επειδή προσφέρει υποχρεωτικά μαθήματα, μαθήματα επιλογής και πτυχιακή εργασία με την ιδιαιτερότητα ότι αυτή είναι προαιρετική.</p>

<h3>3.4 Επίπεδα αφαιρετικότητας</h3>

<p>Προκειμένου να καταστεί εφικτός ο σχεδιασμός γενικών εργαλείων που να ικανοποιούν ένα σύνολο διαφορετικών προγραμμάτων σπουδών, είναι πολύ σημαντικό να γίνουν γενικεύσεις και να σχεδιαστούν κατάλληλα επίπεδα αφαιρετικότητας. Έννοιες όπως το μάθημα, η κατεύθυνση σπουδών και ο κανόνας πρέπει να αναχθούν στις αρχέτυπες μορφές τους και να δημιουργηθούν πιθανές εξειδικεύσεις, όπου η γενικευμένη μορφή δεν είναι αρκετή. Ωστόσο έγινε μια προσπάθεια ώστε το σύστημα να έχει ελάχιστες προαπαιτήσεις. Επιλέχθηκε οι υποθέσεις που γίνονται σε αυτή τη φάση να τείνουν προς το γενικό αντί του ειδικού και το σύστημα να έχει όσο το δυνατόν λιγότερη πρότερη γνώση σχετικά με την περιγραφή ενός συγκεκριμένου ΠΣ. Αυτό οδηγεί σε γενικότερα εργαλεία που μπορούν να εκφράσουν καλύτερα, περισσότερα και πιο ετερογενή προγράμματα σπουδών.</p>

<h4>3.4.1 Διαφορετικές εκδοχές προγραμμάτων σπουδών</h4>

<p>Μια σημαντική παρατήρηση που προκύπτει από την ανάλυση των προγραμμάτων σπουδών, είναι ότι κάθε τμήμα προσφέρει πολλαπλές διαφορετικές εκδοχές του ΠΣ του για τους φοιτητές, ανάλογα με το έτος εισαγωγής τους. Αυτό σημαίνει πως όταν ένας φοιτητής θελήσει να κάνει μια δήλωση μαθημάτων, αυτή θα πρέπει να γίνει με το κατάλληλο σύνολο μαθημάτων και κανόνων που ισχύουν γι’ αυτόν. Προκειμένου να υπάρξει μείωση της πολυπλοκότητας, αποφασίστηκε κάθε διαφορετική εκδοχή, να δηλώνεται εξ αρχής ως ανεξάρτητη.</p>

<p>Εξετάστηκε επίσης η περίπτωση να δηλώνεται ένα ΠΣ με υποσύνολα διαφορετικών κανόνων, ανάλογα με το έτος εισαγωγής των φοιτητών στους οποίους απευθύνονται, καθώς και ένα υποσύνολο κοινών κανόνων που ισχύουν για όλους τους φοιτητές, εάν κάτι τέτοιο εμφανίζεται. Ενώ για προγράμματα σπουδών με πολλά κοινά χαρακτηριστικά και μικρές παραλλαγές μεταξύ τους, αυτό μπορεί να περιορίζει την εκτενή εμφάνιση διπλότυπων, παρατηρήθηκε ότι οι διαφορετικές εκδοχές ενός ΠΣ εμφανίζουν συνήθως σημαντικό αριθμό αλλαγών. Η καταχώρηση ενός τέτοιου, ενιαίου αλλά πολυσχιδούς ΠΣ στο σύστημα έχει υψηλό νοητικό φορτίο. Αυτό συμβαίνει επειδή κατά τη διαδικασία αυτή, το άτομο που καταχωρεί το πρόγραμμα θα πρέπει να συντηρεί στη μνήμη εργασίας <mark>ΜΗΡ</mark> του περισσότερα από ένα ΠΣ, σημειώνοντας και ομαδοποιώντας τα κοινά μεταξύ τους στοιχεία, και διαχωρίζοντας τα εξειδικευμένα.</p>

<h4>3.4.2 Συστήματα καταμέτρησης</h4>

<p>Ένα ακόμη πρόβλημα που παρουσιάστηκε, είναι αυτό των συστημάτων καταμέτρησης. Ένα σύστημα καταμέτρησης χρησιμοποιείται σαν ποσοτικό χαρακτηριστικό για τα μαθήματα, με βάση το οποίο δημιουργούνται διάφοροι κανόνες. Σήμερα κάθε πανεπιστημιακό τμήμα που συμμετέχει στο πρόγραμμα Erasmus είναι υποχρεωμένο να αξιολογεί τα μαθήματα που προσφέρει σύμφωνα με το σύστημα των Πιστωτικών Μονάδων ECTS (European Credit Transfer and Accumulation System). Οι μονάδες ECTS είναι ένα μέγεθος που περιγραφεί το φοιτητικό φόρτο εργασίας που απαιτείται για την επιτυχή ολοκλήρωση ενός μαθήματος. Σύμφωνα με αυτό το σύστημα τα μαθήματα που </p>

<p>Ωστόσο, σε πολλά τμήματα παρατηρείται το φαινόμενο να χρησιμοποιούν κάποιο άλλο σύστημα καταμέτρησης εσωτερικά, βάσει του οποίου λειτουργούν οι κανόνες του ΠΣ, παρότι υιοθετούν και το σύστημα των ECTS. Κάποιες φορές το σύστημα αυτό μπορεί να έχει πλήρη αντιστοίχηση με ένα που θα βασιζόταν στα ECTS. Είναι συχνό φαινόμενο να αντιμετωπίζονται όλα τα μαθήματα ως ισάξια, κι έτσι η επιλογή ενός προκαθορισμένου αριθμού μαθημάτων, να ισοδυναμεί πλήρως με την αντίστοιχη επιλογή ενός αριθμού ECTS.</p>

<p>Άλλα τμήματα χρησιμοποιούν ως μετρική κάποιο άλλο σύστημα μονάδων, το οποίο δεν έχει άμεση αντιστοίχηση με τα ECTS. Στην Ελλάδα συναντάται συχνά το σύστημα των Διδακτικών Μονάδων (ΔΜ), ειδικά στα προγράμματα σπουδών που ισχύουν για εισακτέους παλαιότερων ετών. Μια ΔΜ αντιστοιχεί σε μία εβδομαδιαία ώρα επί ένα εξάμηνο (διδασκαλία ή φροντιστηριακή άσκηση ή εργαστήριο) και δεν έχει άμεση αντιστοίχηση με το σύστημα ECTS.</p>

<p>Επίσης, παρατηρήθηκε πως κάποια τμήματα ορίζουν ακόμη και δικά τους συστήματα καταμέτρησης με ειδικά βάρη, όπως μισά και ολόκληρα μαθήματα.</p>

<p>Τέλος, κάποια τμήματα υιοθετούν παράλληλα περισσότερα από ένα συστήματα στο ίδιο πρόγραμμα σπουδών. Για κάποια εξάμηνα ή ομάδες μαθημάτων, οι φοιτητές επιλέγουν τα μαθήματα που θα δηλώσουν με βάση κάποιο σύστημα μονάδων, ενώ για άλλα καλούνται να επιλέξουν με κριτήριο τον αριθμό των μαθημάτων.</p>

<p>Προκειμένου να ξεπεραστούν αυτά τα εμπόδια αποφασίστηκε να επιλέγεται το σύστημα καταμέτρησης ξεχωριστά για κάθε κανόνα. Αυτό επιτρέπει την παράλληλη χρήση πολλών συστημάτων καταμέτρησης στο ίδιο ΠΣ, ή ακόμη και στο ίδιο εξάμηνο.</p>

<h4>3.4.3 Ομάδες μαθημάτων</h4>

<p>Η χρήση των ομάδων μαθημάτων έχει διπλό ρόλο στο σύστημα. Αρχικά εξυπηρετεί στην ομαδοποίησή των μαθημάτων και στη δημιουργία στοχευμένων κανόνων που ισχύουν αποκλειστικά για μια ομάδα. Για παράδειγμα μια ομάδα με τίτλο “Υποχρεωτικά μαθήματα” λειτουργεί σαν στόχος για έναν κανόνα που επιβάλλει την επιλογή όλων των μαθημάτων που ανήκουν σε αυτή. Αντίθετα, μια ομάδα με τίτλο “Μαθήματα επιλογής” λειτουργεί σαν στόχος για έναν κανόνα που επιτρέπει την επιλογή ενός υποσυνόλου των μαθημάτων.</p>

<p>Ωστόσο οι ομάδες μαθημάτων επιτρέπουν και την προσθήκη ποιοτικών χαρακτηριστικών στα μαθήματα που τις απαρτίζουν. Έτσι, η δημιουργία μιας ομάδας με τίτλο “Εργαστήρια”, δίνει τη δυνατότητα ορισμού κανόνων που αφορούν μόνο τα εργαστηριακά μαθήματα. Αυτό έγινε σε συνέπεια με την αρχική θέση για γενικότερα εργαλεία που προσφέρουν λύσεις σε πολλά προβλήματα ταυτόχρονα.</p>

<h4>3.4.4 Κατευθύνσεις σπουδών</h4>

<p>Οι κατευθύνσεις σπουδών λειτουργούν σαν απομονωμένα και ανεξάρτητα σιλό που εκτείνονται σε ένα εύρος εξαμήνων. Σε κάθε εξάμηνο μπορεί να προσφέρονται μια ή περισσότερες κατευθύνσεις παράλληλα και κάθε φοιτητής μπορεί να ανήκει σε μια ή περισσότερες κατευθύνσεις ταυτόχρονα. <mark>Κάθε κατεύθυνση εμπεριέχει ένα σύνολο από ομάδες μαθημάτων και κανόνες.</mark></p>

<p>Χάριν γενικότητας η κατεύθυνση του κορμού που συναντάται στην πλειοψηφία των ΠΣ, δεν έχει ειδική μεταχείριση από το σύστημα.</p>

<h4>3.4.5 Η έννοια του ζεύγους εξαμήνου-κατεύθυνσης</h4>

<p>Κατά την ανάλυση των ΠΣ έγινε αντιληπτό ότι οι έννοιες του εξαμήνου και της κατεύθυνσης δεν μπορούν να ταξινομηθούν βάσει ιεραρχίας. Καμία από τις δύο έννοιες δεν αποτελεί υπερσύνολο της άλλης. Δεδομένου ότι μια κατεύθυνση μπορεί να εκτείνεται σε ένα εύρος εξαμήνων, είναι προφανές ότι δεν μπορεί να ανήκει μονάχα σε ένα από αυτά. Ταυτόχρονα, σε ένα εξάμηνο μπορεί να προσφέρονται παράλληλα πολλές κατευθύνσεις, οπότε ούτε η έννοια του εξαμήνου μπορεί να θεωρηθεί κατώτερη ιεραρχικά από αυτήν της κατεύθυνσης. Επομένως δημιουργείται η ανάγκη ορισμού μιας νέας έννοιας, που ονομάζεται ζεύγος εξαμήνου-κατεύθυνσης.</p>

<p>Με αυτή την έννοια η ιεραρχική δομή ενός ΠΣ γίνεται πιο ξεκάθαρη. Στο ζεύγος εξαμήνου-κατεύθυνσης ανήκει ένα σύνολο από ομάδες μαθημάτων και σχετικούς κανόνες. Το ίδιο το ζεύγος βρίσκεται ιεραρχικά χαμηλότερα από τις έννοιες του εξαμήνου και της κατεύθυνσης.</p>

<p><mark>να τα ξαναδώ</mark></p>

<p>Περιγράφοντας την ιεραρχία με όρους που προέρχονται από το Μοντέλο Αντικειμένου Εγγράφου (<em>Document Object Model-DOM</em>), ο γονέας (<em>parent</em>) του στοιχείου (<em>element</em>) που περιγράφει ένα τέτοιο ζεύγος, έχει σαν χαρακτηριστικό που τον ταυτοποιεί (<em>id</em>), το συνδυασμό ενός εξαμήνου και μιας κατεύθυνσης. Τα παιδιά (<em>children</em>) αυτού του στοιχείου, είναι οι ομάδες μαθημάτων που προσφέρονται από την κατεύθυνση στο συγκεκριμένο εξάμηνο και το σύνολο των κανόνων που απαιτούνται για τον έλεγχο των δηλώσεων.</p>

<h4>3.4.6 Κανόνες δήλωσης μαθημάτων</h4>

<p><mark>ΠΡΟΣΟΧΗ: εδώ θα μιλήσω μόνο για αφαιρετικότητα-περισσότερες λεπτομέρειες στη σχεδίαση και την υλοποίηση</mark></p>

<p>Από όλες τις έννοιες που συναντώνται σε ένα πρόγραμμα σπουδών, οι κανόνες δήλωσης μαθημάτων είναι αυτή που εμφανίζει τη μεγαλύτερη ανομοιογένεια. Αυτό καθιστά και πιο σύνθετη τη δημιουργία ενός αφαιρετικού μοντέλου που να μπορεί να περιγράψει σωστά μια πληθώρα ετερόκλητων κανόνων. Ωστόσο, μετά από εκτενή μελέτη πολλών ΠΣ παρατηρήθηκαν κάποια μοτίβα με βάση τα οποία έγιναν γενικεύσεις σε τρία βασικά ήδη κανόνων, ανάλογα με τον τύπο ελέγχου που κάνουν. Επίσης, χωρίζονται σε δύο ακόμη κατηγορίες ανάλογα με το πεδίο εφαρμογής (<em>scope</em>) τους. Κάποιοι κανόνες κάνουν τον έλεγχό τους αυστηρά εντός των ορίων του ζεύγους εξαμήνου-κατεύθυνσης στο οποίο έχουν οριστεί, ενώ άλλοι μπορούν να ελέγξουν συνολικά τη δήλωση.</p>

<h5>Κανόνας αθροίσματος</h5>

<p>Ο κανόνας τύπου αθροίσματος είναι αυτός που συναντάται συχνότερα. Υπάρχει σε όλα τα προγράμματα σπουδών και επιτρέπει την καταμέτρηση των μαθημάτων με βάση τα ποσοτικά και τα ποιοτικά χαρακτηριστικά τους. Κάθε κανόνας αθροίσματος μπορεί να ισχύει για όλες τις ομάδες μαθημάτων που προσφέρει ένα ζεύγος εξαμήνου-κατεύθυνσης, ή για ένα υποσύνολό τους. Εξετάζει το άθροισμα των μαθημάτων με βάση ένα επιλεγμένο ποσοτικό χαρακτηριστικό (βλ. <em>§3.4.2 Συστήματα καταμέτρησης</em>). Τέλος, επιβάλει το άθροισμα να ανήκει σε ένα συγκεκριμένο εύρος τιμών, όπως αυτό ορίζεται από το ΠΣ.</p>

<h5>Κανόνας συσχέτισης μαθημάτων</h5>

<p>Αυτός ο τύπος κανόνα επιτρέπει τη δημιουργία συσχετίσεων ανάμεσα σε διαφορετικά προσφερόμενα μαθήματα. Δεδομένου ενός μαθήματος που βρίσκεται σε μια δήλωση, απαιτεί να δηλωθεί ταυτόχρονα ή να έχει περαστεί στο παρελθόν κάποιο άλλο μάθημα. Αυτό προσφέρει τη λειτουργικότητα στο σύστημα να προσφέρονται μαθήματα που πρέπει να δηλωθούν μαζί, όπως μαθήματα διδασκαλίας που συναπαιτούν το αντίστοιχο εργαστήριο. Επίσης, η απαίτηση να έχει περαστεί ήδη κάποιο μάθημα πριν δηλωθεί κάποιο άλλο εξυπηρετεί τα μαθήματα τύπου “αλυσίδας”, δηλαδή μια σειρά μαθημάτων που πρέπει να περαστούν με μια προκαθορισμένη σειρά. Ταυτόχρονα, υποστηρίζει και τη λειτουργία της απαρτιωμένης διδασκαλίας που συναντάται στις ιατρικές σχολές των ελληνικών πανεπιστημίων. Η απαρτιωμένη διδασκαλία είναι ένα σύστημα το οποίο αφορά τις ειδικότητες τις ιατρικής. Με αυτό το σύστημα, για να έχει ένας φοιτητής μιας ιατρικής σχολής τη δυνατότητα να δηλώσει την κλινική άσκηση μιας ειδικότητας, απαιτείται να έχει περάσει πρώτα την αντίστοιχη απαρτίωση, δηλαδή το θεωρητικό κομμάτι της ειδικότητας.</p>

<h5>Κανόνας ορίου δήλωσης</h5>

<p>Ο κανόνας τύπου ορίου δήλωσης λειτουργεί παρόμοια με τον κανόνα αθροίσματος αλλά εμφανίζει κάποιες σημαντικές διαφοροποιήσεις. Αρχικά, δεν επιδέχεται περιορισμούς στο εύρος εφαρμογής του. Εξετάζει το άθροισμα όλων των μαθημάτων, όσον αφορά το εξεταζόμενο ποσοτικό χαρακτηριστικό τους, ανεξάρτητα από τα ποιοτικά χαρακτηριστικά τους, την ομάδα, το εξάμηνο, ή την κατεύθυνση στα οποίο ανήκουν. Επίσης, εξετάζει αν τα μαθήματα που έχουν δηλωθεί με την κατάλληλη σειρά προτεραιότητας (προτεραιότητα παλαιότερων μαθημάτων ή προτεραιότητα τρέχοντος εξαμήνου) εφόσον αυτή απαιτείται. Επιπλέον, αντίθετα με τον κανόνα αθροίσματος, ο κανόνας ορίου δήλωσης λειτουργεί σαν ένα άνω φράγμα στο συνολικό άθροισμα του ποσοτικού χαρακτηριστικού που εξετάζεται. Αυτό σημαίνει πως, εφόσον δεν παραβιάζονται άλλοι κανόνες, το άθροισμα του προς εξέταση ποσοτικού χαρακτηριστικού δύναται να είναι χαμηλότερο από αυτό που έχει οριστεί στον κανόνα.</p>

<p>Τέλος, μια πολύ σημαντική διαφοροποίηση του κανόνα ορίου δήλωσης, είναι ότι μπορεί να συγκρουστεί με άλλους κανόνες του ΠΣ. Αυτό συμβαίνει στην περίπτωση που κάποιος φοιτητής οφείλει περισσότερα μαθήματα απ’ ότι του επιτρέπεται να δηλώσει λόγω του ορίου δήλωσης. Σε αυτήν την περίπτωση είναι προφανές πως θα πρέπει να μη δηλωθούν κάποια από τα μαθήματα που απαιτούνται, προκειμένου η δήλωση να μην ξεπεράσει το άνω φράγμα του ορίου.</p>

<h5>Κανόνας για συνδυασμούς εξαμήνων</h5>

<p>Αυτός ο κανόνας αποτελεί μια παραλλαγή του κανόνα αθροίσματος, με διευρυμένο πεδίο εφαρμογής. Ενώ ο κανόνας αθροίσματος περιορίζεται στα όρια ενός ζεύγους εξαμήνου-κατεύθυνσης, ο παρών κανόνας απλώνεται πέραν αυτών των ορίων και καλύπτει όλο το εύρος των εξαμήνων που ανήκουν σε μια κατεύθυνση. Αυτό δίνει τη δυνατότητα ελέγχου του αθροίσματος ενός ποσοτικού χαρακτηριστικού των όλων των επιλεγμένων μαθημάτων σε μια δήλωση. Σε συνδυασμό με τη χρήση ομάδων μαθημάτων για την προσθήκη ποιοτικών χαρακτηριστικών στα μαθήματα που τις απαρτίζουν, οι κανόνες που εκτείνονται στο πλήρες εύρος των εξαμήνων αποτελούν πολύ ισχυρά εργαλεία και μπορούν να επεκτείνουν τη λειτουργικότητα του συστήματος, προσφέροντας έλεγχο τήρησης προϋποθέσεων για την απονομή πτυχίου. Επίσης, αυτού του τύπου οι κανόνες, προσφέρουν τη δυνατότητα ελέγχου δήλωσης ενός συνόλου μαθημάτων επιλογής, που όμως προσφέρονται σαν πακέτο. Αυτό απαιτείται από πολλά πανεπιστημιακά τμήματα που προσφέρουν προαιρετική πτυχιακή ή διπλωματική εργασία, έναντι κάποιων μαθημάτων, που όμως δηλώνεται μέσω της επιλογής περισσότερων από ενός κωδικών, που εκτείνονται σε ένα εύρος εξαμήνων.</p>

<p><mark>να μπει στη σχεδίαση/υλοποίηση: Ελέγχεται μόνο για υπερχείλιση πριν το τελευταίο εξάμηνο στο οποίο έχει επίδραση</mark></p>

<h3>3.5 Συμπεράσματα</h3>

<hr />

<h2>4. Σχεδίαση</h2>

<p>Η σχεδίαση της εφαρμογής έγινε σε επιμέρους στάδια μιας επαναληπτικής διαδικασίας. Ορίστηκε το μοντέλο πλοήγησης και οι βασικές οθόνες και σχεδιάστηκαν πρωτότυπα σε χαρτί και ψηφιακά. Μετά από κάθε στάδιο της σχεδιαστικής διαδικασίας, ακολουθούσε μια φάση αξιολόγησης ώστε να ικανοποιούνται όλες οι απαιτήσεις του συστήματος. Ταυτόχρονα πρέπει η πολλή και σύνθετη πληροφορία η πληροφορία, να παρουσιάζεται με τρόπο ώστε να γίνεται εύκολα αντιληπτή από το χρήστη της εφαρμογής, χρησιμοποιιώντας όρους που είναι ήδη γνωστοί και σαφή σύμβολα. Τέλος, είναι σημαντικό η αναπαράσταση των μεταφορών και των διαφόρων επιπέδων αφαιρετικότητας, να γίνεται με τέτοιο τρόπο ώστε να είναι εύκολα αντιληπτό από τους χρήστες πως να χρησιμοποιούν το κάθε προσφερόμενο εργαλείο. Για να επιτευχθούν όλα αυτά, ήταν πολύ σημαντικό να χρησιμοποιηθεί μια τακτική μείωσης της πολυπλοκότητας. Συγκεκριμένα, ακολουθήθηκε μια πορεία του τύπου «διαίρει και βασίλευε», χωρίζοντας το αρχικό, μεγάλου όγκου, πρόβλημα, σε ολοένα μικρότερα και ευκολότερα επιλύσιμα προβλήματα και συνθέτοντας εκ νέου το συνολικό σύστημα, ακολουθώντας την αντίστροφη πορεία.</p>

<h3>4.1 Βασική αρχιτεκτονική του συστήματος</h3>

<p>Η βασική αρχιτεκτονική του συστήματος απορρέει άμεσα από τις παρατηρήσεις που έγιναν στην παράγραφο <em>§3.2 Ανάλυση απαιτήσεων</em>. Όπως διαπιστώθηκε, από την οπτική γωνία του υψηλότερου επιπέδου αφαιρετικότητας, το σύστημα πρέπει να ικανοποιεί δύο θεμελιώδεις απαιτήσεις. Την εισαγωγή ενός προγράμματος σπουδών από το γραμματειακό προσωπικό ενός πανεπιστημιακού τμήματος, μέσω γραφικής διεπαφής, και τον έλεγχο εγκυρότητας των εξαμηνιαίων δηλώσεων μαθημάτων των φοιτητών, σύμφωνα με τους κανόνες του προγράμματος σπουδών. Επομένως, χρειάζεται να σχεδιαστεί ένα σύστημα με δύο βασικές εισόδους, μια προς το γραμματειακό προσωπικό και μια προς τους φοιτητές.</p>

<h3>4.2 Είσοδος για γραμματειακό προσωπικό</h3>

<p><mark>πολύ κακογραμμένο-να το ξαναδώ οπωσδήποτε</mark></p>

<p>Το υποσύστημα που προσφέρεται στη γραμματεία για την εισαγωγή του ΠΣ ήταν το πιο σύνθετο από τα σχεδιαστικά προβλήματα που αντιμετωπίστηκαν. Οι πληροφορίες που απαιτούνται για την πλήρη περιγραφή ενός προγράμματος σπουδών, όπως προέκυψαν από την ανάλυσή τους, χωρίζονται σε τρεις βασικές κατηγορίες:</p>

<ul>
	<li>Μεταχαρακτηριστικά</li>
	<li>Βασικά Χαρακτηριστικά</li>
	<li>Διαμόρφωση εξαμήνων</li>
</ul>

<p>Με βάση αυτές τις κατηγορίες, σχεδιάστηκαν οι δύο βασικές οθόνες του υποσυστήματος για τη γραμματεία. Στην πρώτη εισάγονται τα μεταχαρακτηριστικά και τα βασικά χαρακτηριστικά, ενώ στη δεύτερη αναλύεται σε βάθος η δομή των εξαμήνων και των κατευθύνσεων.</p>

<h4>4.2.1 Μεταχαρακτηριστικά</h4>

<p>Τα μεταχαρακτηριστικά, αποτελούν χαρακτηριστικά που δεν επηρεάζουν το ίδιο το πρόγραμμα σπουδών, αλλά το περιγράφουν και απαιτούνται για τη λειτουργία του συστήματος. Από την ανάλυση που έγινε προέκυψε πως απαιτείται ένα τέτοιο χαρακτηριστικό για τη σωστή λειτουργία του συστήματος. Όπως αναλύθηκε στην παράγραφο <em>§3.4.1 Διαφορετικές εκδοχές προγραμμάτων σπουδών</em>, κάθε πρόγραμμα σπουδών εμφανίζει πολλαπλές εκδοχές, διαφορετικές μεταξύ τους, που απευθύνονται σε εισακτέους διαφορετικών ετών.</p>

<p><mark>εικόνα</mark></p>

<p>Εδώ εισάγεται από τη γραμματεία το εύρος των φοιτητών στους οποίους απευθύνεται το συγκεκριμένο ΠΣ, σύμφωνα με το έτος εισαγωγής τους στο τμήμα.</p>

<h4>4.2.2 Βασικά χαρακτηριστικά</h4>

<p>Τα βασικά χαρακτηριστικά είναι ένα σύνολο από έννοιες που απαιτούνται για την πλήρη περιγραφή ενός ΠΣ, αλλά δεν αφορούν άμεσα τη διαμόρφωση των εξαμήνων και τους κανόνες ελέγχου. Απαραίτητα για το σύστημα είναι τα παρακάτω.</p>

<h5>Αριθμός εξαμήνων</h5>

<p>Είναι πολύ εύκολα αντιληπτό πως ο συνολικός αριθμός των εξαμήνων είναι απαραίτητος για την περιγραφή ενός ΠΣ. </p>

<p><mark>εικόνα</mark></p>

<p>Το σύστημα κάνει την παραδοχή ότι ένα ακαδημαϊκό έτος χωρίζεται σε δύο εξάμηνα. Έτσι, από τον αριθμό των εξαμήνων, μπορεί να διαχωρίσει τα χειμερινά από τα εαρινά εξάμηνα. Επίσης, όταν ο φοιτητής είναι σε εγγεγραμμένος σε εξάμηνο με αριθμό μεγαλύτερο από τον μέγιστο προσφερόμενο, αυτόματα μπαίνει στην κατάσταση «επί πτυχίω», η οποία εμφανίζει κάποιες ιδιαιτερότητες.</p>

<h5>Κατευθύνσεις σπουδών</h5>

<p>Οι κατευθύνσεις σπουδών έχουν δύο βασικά χαρακτηριστικά, το όνομά τους και το εύρος των εξαμήνων στα οποία προσφέρονται.</p>

<p><mark>εικόνα</mark></p>

<p>Με βάση αυτά τα χαρακτηριστικά, δημιουργείται ένα σύνολο από ζεύγη εξαμήνων-κατευθύνσεων, τα οποία αποτελούν τις θεμελειώδεις δομές με τις οποίες περιγράφεται ένα πρόγραμμα σπουδών στο σύστημα.</p>

<h5>Ποσοτικά χαρακτηριστικά μαθημάτων</h5>

<p>Εδώ εισάγεται το σύνολο των ποσοτικών χαρακτηριστικών των μαθημάτων, που είναι απαραίτητα για την περιγραφή και τον έλεγχο των κανόνων του ΠΣ.</p>

<p><mark>εικόνα</mark></p>

<p>Το σύστημα προσφέρει εκ των προτέρων ένα ποσοτικό χαρακτηριστικό, τον αριθμό των μαθημάτων, όπου κάθε μάθημα μετράει ως μια μονάδα.</p>

<h5>Λίστα προσφερόμενων μαθημάτων</h5>

<p>Εδώ εισάγονται μαζικά όλα τα προσφερόμενα μαθήματα του ΠΣ στο σύστημα.</p>

<p><mark>εικόνα</mark></p>

<p>Για την εισαγωγή ενός μαθήματος απαιτείται ο κωδικός του, που πρέπει να είναι μοναδικός, και το όνομά του. Εφόσον έχουν προστεθεί επιπλέον ποσοτικά χαρακτηριστικά στο σύστημα, πρέπει να εισαχθεί και μια αριθμητική τιμή για κάθε ένα από αυτά.</p>

<h4>4.2.3 Διαμόρφωση εξαμήνων</h4>

<p>Στη σελίδα της διαμόρφωσης εξαμήνων αναλύεται σε βάθος το ΠΣ. Εδώ διαμορφώνονται τα ζεύγη εξαμήνων-κατευθύνσεων, οι ομάδες μαθημάτων και όλοι οι απαραίτητοι κανόνες για τον έλεγχο μιας δήλωσης.</p>

<p><mark>εικόνα</mark></p>

<h5>Εξάμηνα και ζεύγη εξαμήνων-κατευθύνσεων</h5>

<p>Τα εξάμηνα βρίσκονται στο υψηλότερο επίπεδο ιεραρχίας της σελίδας, χωρίζοντάς την σε έναν αριθμό υποπεριοχών.</p>

<p><mark>εικόνα</mark></p>

<p>Κάθε περιοχή εξαμήνου, χωρίζεται από ένα σύνολο από καρτέλες σε μερικές ακόμη υποπεριοχές. Κάθε καρτέλα αναπαριστά μια κατεύθυνση που προσφέρεται στο εξάμηνο που ανήκει. Έτσι αναπαριστώνται τα προσφερόμενα ζεύγη εξαμήνων-κατευθύνσεων.</p>

<h5>Ομάδες μαθημάτων</h5>

<p>Σε κάθε ζεύγος εξαμήνου-κατεύθυνσης δίνεται η δυνατότητα προσθήκης μιας ή περισσότερων ομάδων μαθημάτων.</p>

<p><mark>εικόνα</mark></p>

<p>Κάθε ομάδα μαθημάτων προσφέρει τις εξής λειτουργίες και χαρακτηριστικά:</p>

<ul>
	<li><strong>Όνομα:</strong> Το σύστημα απαιτεί κάθε ομάδα μαθημάτων να χαρακτηρίζεται από ένα όνομα. Αυτό εισάγεται κατά τη δημιουργία της ομάδας από το χρήστη, αλλά υπάρχει και δυνατότητα να μελλοντικής επεξεργασίας και αλλαγής. Χρησιμοποιείται ως διακριτικό με το οποίο μπορούν να αναγνωριστεί και να στοχευθεί από τους κατάλληλους κανόνες που απευθύνονται σε αυτήν.</li>
	<li><strong>Λίστα μαθημάτων:</strong> Εδώ εμφανίζονται με τη μορφή πίνακα όλα τα μαθήματα που ανήκουν στην ομάδα, καθώς και όλα τα ποσοτικά χαρακτηριστικά τους. Επίσης από εδώ δίνεται η δυνατότητα αφαίρεσης μαθημάτων από την ομάδα.</li>
	<li><strong>Εισαγωγή μαθήματος:</strong> Από εδώ ο χρήστης έχει τη δυνατότητα προσθήκης νέων μαθημάτων στην ομάδα. Αυτό γίνεται μέσω αναζήτησης του μοναδικού κωδικού κάθε μαθήματος. Το σύστημα είναι αρκετά έξυπνο ώστε να επιστρέφει όλα τα πιθανά μαθήματα των οποίων ο κωδικός εμπεριέχει την αναζητούμενη είσοδο. Δεδομένου ότι οι κωδικοί των μαθημάτων στα περισσότερα τμήματα ακολουθούν μια συγκεκριμένη δομή, αυτό κάνει πολύ εύκολη την αναζήτηση και προσθήκη νέων μαθημάτων. Για παράδειγμα, στο τμήμα Ηλεκτρολόγων Μηχανικών &amp; Τεχνολογίας Υπολογιστών, οι κωδικοί των μαθημάτων ακολουθούν την εξής δομή:

		<p>ECE_A(Α)Χ(Χ)ΥΥ(Ζ), όπου:</p>

		<ul>
			<li>Α ή ΑΑ είναι ένα ή δύο γράμματα, αντίστοιχα, που χαρακτηρίζουν την ομάδα στην οποία ανήκει το μάθημα (Υ για υποχρεωτικά, Ε για μαθήματα επιλογής, ΞΓ για ξένες γλώσσες κοκ.)</li>
			<li>Χ ή ΧΧ αποτελούν τον αριθμό του εξαμήνου στο οποίο ανήκει το μάθημα (1 για το πρώτο εξάμηνο έως και 10 για το δέκατο)</li>
			<li>ΥΥ αποτελούν τα δύο τελευταία ψηφία που χαρακτηρίζουν το μάθημα. Στην περίπτωση μαθημάτων με δύο προσφερόμενα σκέλη, διδασκαλίας και εργαστηρίου, προστίθεται ένα τελικό ψηφίο Ζ που χαρακτηρίζει τον τύπο του μαθήματος (1 για διδασκαλία και 2 για εργαστήριο)</li>
		</ul>

		<p><mark>εικόνα</mark></p>

		<p>Έτσι, πληκτρολογώντας απλώς «Υ5» στο πεδίο αναζήτησης, επιστρέφονται όλα τα υποχρεωτικά μαθήματα που προσφέρονται στο πέμπτο εξάμηνο, ή πληκτρολογώντας «ΞΓ1», επιστρέφονται όλα τα μαθήματα ξένων γλωσσών που προσφέρονται στο πρώτο εξάμηνο. Αυτό καθιστά την προσθήκη των κατάλληλων μαθημάτων στις αντίστοιχες ομάδες εξαιρετικά γρήγορη.</p></li>
</ul>

<h5>Προσθήκη κανόνων</h5>

<p>Η προσθήκη κανόνων γίνεται σε κατάλληλα σημεία, ανάλογα με το πεδίο εφαρμογής τους, αλλά και το εξάμηνο στο οποίο αυτοί πρέπει να ελέγχονται κατά τις δηλώσεις των φοιτητών. Με κάθε προσθήκη κανόνα στο σύστημα, ο χρήστης πρέπει να καταχωρήσει και το αντίστοιχο μήνυμα σφάλματος που θα εμφανίζεται στο φοιτητή στην περίπτωση που η δήλωσή του παραβιάζει τον συγκεκριμένο κανόνα.</p>

<p>Ακολουθούν αναλυτικές περιγραφές των τεσσάρων τύπων κανόνων, όπως αυτοί ορίστηκαν στην παράγραφο <em>§3.4.6 Κανόνες δήλωσης μαθημάτων</em>. </p>

<h5>Κανόνας αθροίσματος</h5>

<p>Το εύρος εξέτασης ενός απλού κανόνα αθροίσματος περιορίζεται εντός του πεδίου εφαρμογής ενός ζεύγους εξαμήνου-κατεύθυνσης. Ελέγχεται μόνο σε δηλώσεις φοιτητών που είναι εγγεγραμμένοι στην κατεύθυνση στην οποία ανήκει, και σε εξάμηνο ίσο ή μεγαλύτερο από αυτό του κανόνα. Στην περίπτωση που ο φοιτητής είναι εγγεγραμμένος σε μεγαλύτερο εξάμηνο από αυτό του κανόνα, τότε ο κανόνας ελέγχεται μόνο στην περίοδο δήλωσης (χειμερινή ή εαρινή) στην οποία ανήκει και ο κανόνας, εκτός εάν ο φοιτητής βρίσκεται στην κατάσταση “επί πτυχίω”.</p>

<p><mark>εικόνα</mark></p>

<p>Για την επιτυχή καταχώρηση ενός κανόνα αθροίσματος στο σύστημα, απαιτείται να συμπληρωθούν τα εξής χαρακτηριστικά:</p>

<ul>
	<li><strong>Σύστημα καταμέτρησης:</strong> Για τη σωστή λειτουργία του κανόνα, απαιτείται αρχικά να επιλεγεί το σύστημα καταμέτρησης με βάση το οποίο θα γίνει ο έλεγχος του αθροίσματος των επιλεγμένων μαθημάτων.</li>
	<li><strong>Επιλογή ομάδων:</strong> Ο χρήστης έχει τη δυνατότητα να επιλέξει τις ομάδες στις οποίες απευθύνεται ο κανόνας. Ένας κανόνας αθροίσματος μπορεί να μετράει το άθροισμα του επιλεγμένου συστήματος καταμέτρησης από μαθήματα που επιλέγονται από όλες τις ομάδες συνολικά, ή από κάποιες μόνο ομάδες, δίνοντας τη δυνατότητα καταμέτρησης με βάση ποιοτικά χαρακτηριστικά μαθημάτων.</li>
	<li><strong>Άθροισμα:</strong> Εδώ ο χρήστης ορίζει τις τιμές του αθροίσματος που θεωρούνται έγκυρες. Το σύστημα προσφέρει μεγάλη ευελιξία στη δήλωση του αθροίσματος, μέσω των παρακάτω τρόπων ελέγχου της τιμής του αθροίσματος:

		<ul>
			<li>απόλυτη τιμή</li>
			<li>μικρότερο (&lt;) ή μικρότερο είτε ίσο (&lt;=)</li>
			<li>μεγαλύτερο (&gt;) ή μεγαλύτερο είτε ίσο (&gt;=)</li>
			<li>εύρος τιμών (Χ-Υ)</li>
		</ul>

		<p>Επίσης, προσφέρεται και η δυνατότητα συνδυασμού μερικών ή όλων των παραπάνω ελέγχων, με την τιμή του αθροίσματος να ανήκει σε μια λίστα τιμών, για παράδειγμα 5, 7, 9-11, &gt;=15.</p></li>
</ul>

<p>Στην περίπτωση παραβίασης ενός κανόνα τύπου αθροίσματος, το μήνυμα σφάλματός του εμφανίζεται στο χρήστη στην κατάλληλη περιοχή του ζεύγους εξαμήνου-κατεύθυνσης, στην οποία ανήκει ο κανόνας.</p>

<h5>Κανόνας συσχέτισης μαθημάτων</h5>

<p>Αυτός ο κανόνας εκφράζει συσχέτιση ανάμεσα σε δύο μαθήματα και, ως αποτέλεσμα, έχει δύο πεδία εφαρμογής. Το πρώτο, περιορίζεται στα όρια του ζεύγους εξαμήνου-κατεύθυνσης και αφορά το εξαρτημένο μάθημα. Το δεύτερο, καλύπτει όλο το εύρος των εξαμήνων και των κατευθύνσεων που υπάρχουν σε μια δήλωση μαθημάτων και αφορά το απαιτούμενο μάθημα. Ο κανόνας καταχωρείται στο σύστημα στο ζεύγος εξαμήνου-κατεύθυνσης στο οποίο προσφέρεται το εξαρτημένο μάθημα. Ελέγχεται όπως και ο κανόνας αθροίσματος, δηλαδή μόνο στην περίοδο δήλωσης (χειμερινή ή εαρινή) στην οποία ανήκει, με εξαίρεση τους επί πτυχίω φοιτητές. Ωστόσο, πρέπει να έχει τη δυνατότητα να αναζητήσει το απαιτούμενο μάθημα και εκτός των ορίων του ζεύγους εξαμήνου-κατεύθυνσης στο οποίο ανήκει, προκειμένου να λειτουργούν έλεγχοι όπως αυτοί του τύπου μαθημάτων «αλυσίδας».</p>

<p><mark>εικόνα</mark></p>

<p>Για την επιτυχή καταχώρηση ενός κανόνα συσχέτισης μαθημάτων στο σύστημα, απαιτείται να συμπληρωθούν τα εξής χαρακτηριστικά:</p>

<ul>
	<li><strong>Κωδικός εξαρτημένου μαθήματος:</strong> Εδώ δηλώνεται ο κωδικός του μαθήματος το οποίο, εφόσον εμφανίζεται στη δήλωση του φοιτητή, θα ενεργοποιήσει τον κανόνα.</li>
	<li><strong>Κωδικός απαιτούμενου μαθήματος:</strong> Εδώ δηλώνεται ο κωδικός του μαθήματος που απαιτείται να δηλωθεί μαζί ή να έχει ήδη περαστεί πριν τη δήλωση του εξαρτημένου μαθήματος.</li>
	<li><strong>Τύπος συσχέτισης:</strong> Ο τύπος συσχέτισης έχει δύο καταστάσεις. Η συσχέτιση τύπου συναπαίτησης, απαιτεί σε μια δήλωση στην οποία είναι παρών ο κωδικός του εξαρτημένου μαθήματος, να είναι και αυτός του απαιτούμενου μαθήματος. Η συσχέτιση τύπου προαπαίτησης, απαιτεί σε μια δήλωση στην οποία είναι παρών ο κωδικός του εξαρτημένου μαθήματος, να έχει ήδη περαστεί το μάθημα του οποίου ο κωδικός δηλώνεται στο πεδίο του απαιτούμενου μαθήματος.</li>
	<li><strong>Αμφίδρομη συσχέτιση:</strong> Η προεπιλογή του συστήματος είναι η συσχέτιση ανάμεσα στα δύο μαθήματα του κανόνα να είναι μονόδρομη. Αυτό σημαίνει πως στη σχέση ανάμεσα στο εξαρτημένο και το απαιτούμενο μάθημα, κάθε ένα από τα δύο έχει ξεκάθαρα ορισμένο ρόλο. Ωστόσο, στην περίπτωση της συναπαίτησης δύο μαθημάτων, υπάρχει η δυνατότητα αμφίδρομης συσχέτισης μεταξύ τους.

		<p>Με την προεπιλεγμένη συμπεριφορά, δίνεται η δυνατότητα να υπάρχουν δύο μαθήματα, για παράδειγμα η διδασκαλία και το εργαστήριο σαν δύο σκέλη ενός μαθήματος, με το εργαστήριο να απαιτεί να δηλωθεί και η διδασκαλία, αλλά η διδασκαλία να δύναται να δηλωθεί και χωρίς το εργαστήριο. Ωστόσο, κάποιες φορές η απαίτηση είναι πως τα δύο μαθήματα πρέπει να δηλώνονται μαζί σαν πακέτο. Η αμφίδρομη συσχέτιση προσφέρει τη δυνατότητα αυτή, χωρίς να πρέπει να καταχωρηθούν δύο κανόνες μονόδρομης συσχέτισης με τους κωδικούς των μαθημάτων στα αντίστροφα πεδία.</p></li>
</ul>

<p>Στην περίπτωση παραβίασης ενός κανόνα τύπου συσχέτισης μαθημάτων, το μήνυμα σφάλματός του εμφανίζεται στο χρήστη στην κατάλληλη περιοχή του ζεύγους εξαμήνου-κατεύθυνσης, στην οποία ανήκει ο κανόνας.</p>

<h5>Κανόνας ορίου δήλωσης</h5>

<p>Ο κανόνας ορίου δήλωσης έχει πεδίο εφαρμογής το σύνολο των μαθημάτων που κατατίθενται σε μια δήλωση. Στην πράξη αυτό σημαίνει πως το εύρος του περιλαμβάνει όλα τα εξάμηνα ίδιας περιόδου (χειμερινής ή εαρινής) με αριθμό μικρότερο είτε ίσο του τρέχοντος εξαμήνου του φοιτητή. Επειδή το όριο αυτού του κανόνα συνήθως αυξάνεται στα μεγαλύτερα εξάμηνα, ο κανόνας καταχωρείται στο σύστημα στο ζεύγος εξαμήνου-κατεύθυνσης για το οποίο προορίζεται. Επίσης, παρουσιάζει την ιδιαιτερότητα ότι, αντίθετα με όλους τους άλλους κανόνες, έχει ισχύ μόνο αν το εξάμηνο στο οποίο είναι εγγεγραμμένος ο φοιτητής ταυτίζεται με το εξάμηνο στο οποίο δηλώνεται ο κανόνας. Αυτό σημαίνει πως κάθε κανόνας ορίου δήλωσης εξετάζεται μόλις μια φορά στην πορεία κάθε φοιτητή.</p>

<p><mark>εικόνα</mark></p>

<p>Για την επιτυχή καταχώρηση ενός κανόνα ορίου δήλωσης στο σύστημα, απαιτείται να συμπληρωθούν τα εξής χαρακτηριστικά:</p>

<ul>
	<li>Η επιλογή ενός <strong>συστήματος καταμέτρησης</strong> γίνεται όπως και σε έναν κανόνα αθροίσματος, όπως περιγράφεται παραπάνω.</li>
	<li><strong>Άθροισμα:</strong> Το άθροισμα στον κανόνα τύπου ορίου δήλωσης αποτελεί ουσιαστικά το άνω φράγμα του συνόλου των μαθημάτων που καταθέτει ο φοιτητής στη δήλωση, στο επιλεγμένο σύστημα καταμέτρησης. Γι’ αυτό δηλώνεται ως μια σαφής αριθμητική τιμή, που δεν μπορεί να ξεπεραστεί.</li>
	<li><strong>Προτεραιότητα:</strong> Προαιρετικά, ο χρήστης μπορεί να επιλέξει τα μαθήματα της δήλωσης να ακολουθούν μια συγκεκριμένη προτεραιότητα, είτε από τα παλιότερα προς τα νεότερα (όπως στο τμήμα Ηλεκτρολόγων Μηχανικών &amp; Τεχνολογίας Υπολογιστών) είναι με προτεραιότητα του τρέχοντος εξαμήνου του φοιτητή (όπως στα περισσότερα πανεπιστημιακά τμήματα της χώρας).</li>
</ul>

<p>Στην περίπτωση παραβίασης ενός κανόνα τύπου ορίου δήλωσης, το μήνυμα σφάλματός του εμφανίζεται στο χρήστη στην κατάλληλη περιοχή του ζεύγους εξαμήνου-κατεύθυνσης, στην οποία ανήκει ο κανόνας.</p>

<h5>Κανόνας για συνδυασμούς εξαμήνων</h5>

<p>Αυτός ο τύπος κανόνα είναι ο μοναδικός που δεν ορίζεται εντός των περιθωρίων ενός ζεύγους εξαμήνου-κατεύθυνσης. Το πεδίο εφαρμογής του καλύπτει όλο το εύρος των εξαμήνων που ανήκουν σε μια ορισμένη κατεύθυνση. Λόγω αυτής της ιδιαιτερότητάς του, αυτός ο τύπος κανόνα έχει δύο στάδια ελέγχου. Το πρώτο στάδιο ενεργοποιείται αν το τρέχον εξάμηνο του φοιτητή βρίσκεται εντός των ορίων του κανόνα, χωρίς όμως να ξεπερνά το μέγιστο εξάμηνο στο οποίο ο κανόνας έχει ισχύ. Σε αυτή την περίπτωση ο κανόνας ελέγχεται μόνο για υπερχείλιση, δηλαδή μόνο αν ο κανόνας έχει ένα άνω φράγμα αθροίσματος το οποίο ξεπερνάται ήδη από το φοιτητή. Ο πλήρης έλεγχος του αθροίσματος του κανόνα γίνεται εφόσον το τρέχον εξάμηνο στο οποίο είναι εγγεγραμμένος ο φοιτητής, ταυτίζεται ή ξεπερνά το μέγιστο εξάμηνο στο οποίο έχει ισχύ ο κανόνας.</p>

<p><mark>εικόνα</mark></p>

<p>Για την επιτυχή καταχώρηση ενός κανόνα για συνδυασμούς εξαμήνων στο σύστημα, απαιτείται να συμπληρωθούν τα εξής χαρακτηριστικά:</p>

<ul>
	<li><strong>Επιλογή κατεύθυνσης:</strong> Ενώ ο κανόνας δεν περιορίζεται από τα όρια ενός μόνο εξαμήνου, το πεδίο εφαρμογής του εκτείνεται στο σύνολο των ζευγών εξαμήνου-κατεύθυνσης που </li>
	<li>Το <strong>σύστημα καταμέτρησης</strong>, η <strong>επιλογή ομάδων</strong> και το <strong>άθροισμα</strong> δηλώνονται όπως και σε έναν απλό κανόνα αθροίσματος, με τη διαδικασία που περιγράφεται παραπάνω.</li>
</ul>

<p>Στην περίπτωση παραβίασης ενός κανόνα για συνδυασμούς εξαμήνων, το μήνυμα σφάλματός του εμφανίζεται στο χρήστη στις κατάλληλες περιοχές όλων των ζευγών εξαμήνου-κατεύθυνσης, στα οποία έχει ισχύ ο κανόνας.</p>

<h3>4.3 Είσοδος για δηλώσεις φοιτητών</h3>

<p>Το δεύτερο υποσύστημα που προσφέρεται, είναι αυτό που επιτρέπει στους φοιτητές να υποβάλλουν τις εξαμηνιαίες δηλώσεις μαθημάτων στα οποία επιθυμούν να εξεταστούν. Το σύστημα αυτό είναι πιο απλό στο σχεδιασμό του, ενώ ήδη προσφέρονται τέτοια συστήματα από τα περισσότερα πανεπιστήμια της χώρας. Το Progress του Πανεπιστημίου Πατρών, το My Studies του Εθνικού και Καποδιστριακού Πανεπιστημίου Αθηνών και το MyCourses του Εθνικού Μετσόβιου Πολυτεχνείου είναι κάποια από αυτά.</p>

<p>Το υποσύστημα για τις δηλώσεις των φοιτητών ακολουθεί σχεδιαστικά τη σελίδα διαμόρφωσης εξαμήνων που προσφέρεται στο γραμματειακό προσωπικό. Τα εξάμηνα βρίσκονται στο υψηλότερο επίπεδο ιεραρχίας της σελίδας, χωρίζοντάς την σε έναν αριθμό υποπεριοχών.</p>

<p><mark>εικόνα</mark></p>

<p>Ανάλογα με την περίοδο δήλωσης εμφανίζονται μόνο τα χειμερινά ή εαρινά εξάμηνα μέχρι και το τρέχον εξάμηνο στο οποίο είναι εγγεγραμμένος ο φοιτητής. Στην περίπτωση που το τρέχον εξάμηνο του φοιτητή ξεπερνά το μεγαλύτερο προσφερόμενο εξάμηνο του προγράμματος σπουδών, δηλαδή όταν ο φοιτητής βρίσκεται στην κατάσταση «επί πτυχίω», εμφανίζονται όλα τα εξάμηνα, ανεξαρτήτως της περιόδου δήλωσης.</p>

<p>Κάθε περιοχή εξαμήνου, χωρίζεται από ένα σύνολο από καρτέλες σε μερικές ακόμη υποπεριοχές. Κάθε καρτέλα αναπαριστά μια κατεύθυνση στην οποία είναι εγγεγραμμένος ο φοιτητής. Έτσι αναπαριστώνται τα προσφερόμενα ζεύγη εξαμήνων-κατευθύνσεων.</p>

<p>Στην περιοχή κάθε ζεύγους εξαμήνου-κατεύθυνσης εμφανίζονται οι ομάδες μαθημάτων που προσφέρονται σε αυτό. Εκεί, ο φοιτητής επιλέγει από τον πίνακα μαθημάτων τα μαθήματα που θέλει να υποβάλει με τη δήλωσή του. Όταν θεωρεί πως η δήλωσή του είναι έτοιμη, πατάει το κατάλληλο κουμπί και την υποβάλλει για έλεγχο στο σύστημα. Αν η δήλωσή του είναι σύμφωνη με τους κανόνες του ΠΣ, το σύστημα επιστρέφει το κατάλληλο μήνυμα.</p>

<p><mark>εικόνα</mark></p>

<p>Στην περίπτωση που παραβιάζεται μέρος των κανόνων, το σύστημα ειδοποιεί το φοιτητή σε τρία σημεία της δήλωσής του. Αρχικά τον ενημερώνει σε ποια εξάμηνα εντοπίζονται προβλήματα.</p>

<p><mark>εικόνα</mark></p>

<p>Επίσης εμφανίζονται διακριτικά σύμβολα στις καρτέλες των ζευγών εξαμήνου-κατεύθυνσης, δίπλα από τα ονόματα των κατευθύνσεων. Τέλος, στην περιοχή κάθε ζεύγους εξαμήνου-κατεύθυνσης εμφανίζονται τα κατάλληλα μηνύματα σφάλματος από κάθε κανόνα που παραβιάζεται.</p>

<p>Με αυτό τον τρόπο επιτυγχάνεται σε πολύ σημαντικό βαθμό η ενημέρωση του φοιτητή σχετικά με τα λάθη που έχει η δήλωσή του, με μηνύματα που είναι κατανοητά και των βοηθούν στην αποσφαλμάτωση. Η σαφής εξήγηση των σφαλμάτων των δηλώσεων είναι και το μεγαλύτερο τρωτό σημείο των σημερινών συστημάτων.</p>

<h3>4.4 Αξιολόγηση</h3>

<h3>4.5 Συμπεράσματα</h3>

<p><mark>βελτίωση-που να μπει;</mark></p>

<p>υπάρχουν πολλές διαφορές που εμφανίζονται μεταξύ τους, οπότε πρέπει να σχεδιαστεί ένα σύστημα που να ικανοποιεί όλες τις διαφορετικές απαιτήσεις, χωρίς να καταφεύγει στη χρήση πολλών εξειδικευμένων εργαλείων, με το καθένα να λύνει ένα συγκεκριμένο πρόβλημα που συναντάται μόνο σε ένα ή έστω και σε μικρό αριθμό προγραμμάτων σπουδών. Σκοπός είναι να σχεδιαστούν, στο βαθμό που αυτό είναι δυνατό, γενικά εργαλεία που να λύνουν πολλά προβλήματα ταυτόχρονα. Ακόμη καλύτερο θα ήταν τα εργαλεία αυτά να εμφανίζουν στο χρήστη μόνο όση πολυπλοκότητα απαιτείται για να λύσει το πρόβλημά του, χωρίς να τον αποπροσανατολίζουν με τα πιο σύνθετα μέρη τους που απαιτούνται για την επίλυση πιο πολύπλοκων προβλημάτων. Ιδανικά, πρέπει να εργαλεία να κατεβάζουν, όσο αυτό είναι εφικτό, την πολυπλοκότητα της διεργασίας που πρέπει να επιτελέσει ο χρήστης.</p>

<hr />

<h2>5. Υλοποίηση</h2>

<p>Αφού έγινε η ανάλυση των απαιτήσεων και ο σχεδιασμός της εφαρμογής, το επόμενο στάδιο ήταν η ανάπτυξη κώδικα για την πλήρη υλοποίησή της. Ορίστηκε η βασική αρχιτεκτονική του συστήματος, σύμφωνα με το σύστημα των δύο εισόδων που περιγράφεται στην παράγραφο <em>§4.1 Βασική αρχιτεκτονική του συστήματος</em>, και ακολουθώντας τη λογική που ορίζει το μοτίβο σχεδιασμού λογισμικού <em>Model-view-controller</em>. Στη συνέχεια επιλέχθηκε η στοίβα τεχνολογιών (<em>stack</em>), και ακολούθησε μια επαναληπτική διαδικασία ανάπτυξης του λογισμικού.</p>

<h3>5.1 Στοίβα τεχνολογιών</h3>

<p>Η στοίβα τεχνολογιών που επιλέχθηκε για την ανάπτυξη της εφαρμογής, όσον αφορά τη μεριά του εξυπηρετητή (<em>server side</em>) αποτελείται από:</p>

<ul>
	<li>τον εξυπηρετητή ιστού (<em>web server</em>) <strong>Apache</strong></li>
	<li>τη διεπαφή πύλης (<em>gateway interface</em>) της γλώσσας προγραμματισμού Python, <strong>WSGI</strong></li>
	<li>το πλαίσιο λογισμικού (<em>framework</em>) για ανάπτυξη εφαρμογών ιστού (<em>web applications</em>) με την Python, <strong>Flask</strong></li>
</ul>

<p>Όσον αφορά τη μεριά του πελάτη (<em>client side</em>), η στοίβα τεχνολογιών αποτελείται από:</p>

<ul>
	<li>το πλαίσιο λογισμικού για τη γλώσσα CSS, <strong>Bootstrap</strong></li>
	<li>τη βιβλιοθήκη (<em>library</em>) για τη γλώσσα προγραμματισμού JavaScript, <strong>jQuery</strong></li>
</ul>

<h3>5.2 Αρχιτεκτονική και λεπτομέρειες υλοποίησης</h3>

<p>Όπως αναλύθηκε ήδη, η εφαρμογή προσφέρει δύο υποσυστήματα, ένα προς το γραμματειακό προσωπικό για την περιγραφή των προγραμμάτων σπουδών και ένα προς τους φοιτητές για την κατάθεση δηλώσεων μαθημάτων. Η αποθήκευση του προγράμματος σπουδών και ο έλεγχος της φοιτητικής δήλωσης γίνεται μέσω της τεχνολογίας <em>AJAX</em>. Ωστόσο, οι μέθοδοι υλοποίησης κάθε μιας από τις δύο ασύγχρονες επικοινωνίες με τον εξυπηρετητή, παρουσιάζουν ξεχωριστό ενδιαφέρον.</p>

<h4>5.2.1 Έλεγχος δήλωσης μαθημάτων</h4>

<p>Κατά τη φάση ανάλυσης έγινε αντιληπτό πως θα ήταν θεμιτό η διαδικασία ελέγχου των δηλώσεων να προσφέρει μεγάλη ευελιξία ως προς τους τρόπους με τους οποίους μπορεί να υποβληθεί στο σύστημα. Είναι πιθανό μερικά τμήματα ή πανεπιστήμια να έχουν ήδη ένα δικό τους περιβάλλον, είτε αυτό έχει τη μορφή ιστοσελίδας, είτε τη μορφή εφαρμογής για υπολογιστές και φορητές συσκευές μέσα από το οποίο να προσφέρουν ένα σύνολο ηλεκτρονικών υπηρεσιών γραμματείας προς τους φοιτητές. Θα ήταν εύλογο να θέλουν να επεκτείνουν τη λειτουργικότητα του συστήματός τους με την εφαρμογή δήλωσης μαθημάτων. Γι’ αυτό το λόγο, επιλέχθηκε να αναπτυχθεί ένα REST API για την υποβολή δηλώσεων μαθημάτων στο σύστημα. Έτσι, ενώ το σύστημα προσφέρει έναν ολοκληρωμένο τρόπο ελέγχου και κατάθεσης δηλώσεων μαθημάτων, είναι πολύ εύκολο για τα τμήματα που το επιθυμούν, να προσφέρουν το δικό τους αυτοτελές σύστημα γι’ αυτή τη διαδικασία, μέσα δικό τους περιβάλλον.</p>

<p>Τεχνικά, η υποβολής μιας δήλωσης, γίνεται μέσω ενός αιτήματος τύπου POST (<em>POST request</em>) σύμφωνα με το Πρωτόκολλο Μεταφοράς Υπερκειμένου (<em>HyperText Transfer Protocol - HTTP</em>). Το αίτημα περιλαμβάνει την δήλωση του φοιτητή, συντεταγμένη στη μορφή του κοινού μορφότυπου δεδομένων JSON (<em>JavaScript Object Notation</em>) και έχει αυτή τη μορφή:</p>

<pre><code>{
	AM: &lt;αριθμός μητρώου φοιτητή&gt;,
	&lt;αριθμός εξαμήνου&gt;-&lt;κατεύθυνση&gt;: {
		&lt;ομάδα μαθημάτων 1&gt;: [
			&lt;επιλεγμένο μάθημα 1&gt;,
			&lt;επιλεγμένο μάθημα 2&gt;,
			&lt;επιλεγμένο μάθημα 3&gt;
		],
		&lt;ομάδα μαθημάτων 2&gt;: [
			&lt;επιλεγμένο μάθημα 4&gt;,
			&lt;επιλεγμένο μάθημα 5&gt;
		]
	},
	&lt;αριθμός εξαμήνου&gt;-&lt;κατεύθυνση&gt;: {
		&lt;ομάδα μαθημάτων 3&gt;: [
			&lt;επιλεγμένο μάθημα 6&gt;,
		],
		&lt;ομάδα μαθημάτων 4&gt;: [
			
		]
	},
	...
}</code></pre>

<p>Αυτά τα δεδομένα είναι τα ελάχιστα απαιτούμενα για τον έλεγχο μιας δήλωσης. Ο αριθμός μητρώου ταυτοποιεί τον φοιτητή και έτσι βρίσκεται το κατάλληλο γι’ αυτόν πρόγραμμα σπουδών, το τρέχον εξάμηνό του, οι κατευθύνσεις στις οποίες είναι εγγεγραμμένος και τα μαθήματα που έχει ολοκληρώσει επιτυχώς. Ακολουθεί το σύνολο των μαθημάτων που επιθυμεί να υποβάλει με τη δήλωσή του. Στο υψηλότερο επίπεδο ιεραρχίας, το ρόλο των κλειδιών (<em>keys</em>) παίζουν το σύνολο των ζευγών εξαμήνων - κατευθύνσεων. Ένα επίπεδο χαμηλότερα, βρίσκονται οι ομάδες μαθημάτων κάθε ζεύγους εξαμήνου - κατεύθυνσης. Η τιμή (<em>value</em>) που λαμβάνει κάθε ομάδα, είναι μια λίστα με τα μαθήματα που έχουν επιλεγεί από αυτή.</p>

<p>Με αυτά τα δεδομένα, ο εξυπηρετητής κάνει τον έλεγχο της δήλωσης και επιστρέφει με τη σειρά του ένα μορφοποιημένο αντικείμενο JSON. Στην περίπτωση που δεν υπήρχαν σφάλματα στη δήλωση, το αντικείμενο αυτό είναι κενό. Αλλιώς, ακολουθεί αυτή τη μορφή:</p>

<pre><code>{
	&lt;αριθμός εξαμήνου&gt;-&lt;κατεύθυνση&gt;: [
		&lt;μήνυμα σφάλματος 1&gt;,
		&lt;μήνυμα σφάλματος 2&gt;
	],
	&lt;αριθμός εξαμήνου&gt;-&lt;κατεύθυνση&gt;: [
		&lt;μήνυμα σφάλματος 3&gt;
	],
	combo-&lt;αριθμός εξαμήνου 1&gt;,&lt;αριθμός εξαμήνου 2&gt;-&lt;κατεύθυνση&gt;: [
		&lt;μήνυμα σφάλματος 4&gt;
	],
	...
}</code></pre>

<p>Στο αντικείμενο των σφαλμάτων, στο ανώτερο επίπεδο ιεραρχίας βρίσκονται δύο τύποι κλειδιών. Ο απλός τύπος κλειδιού, ζεύγους εξαμήνου - κατεύθυνσης έχει σαν τιμή μια λίστα με τα σφάλματα που πρέπει να εμφανιστούν στην αντίστοιχη περιοχή του συγκεκριμένου ζεύγους. Τα σφάλματα των κανόνων για συνδυασμούς εξαμήνων (βλ. <em>§3.4.6 Κανόνες δήλωσης μαθημάτων</em> και <em>§4.2.3 Διαμόρφωση εξαμήνων</em>) ξεκινούν με τη λέξη <code>combo</code> και ακολουθεί το σύνολο των εξαμήνων στους οποίους το σύστημα έχει επιλέξει να εμφανιστούν τα μηνύματα σφάλματος, διαχωρισμένα από το χαρακτήρα <code>,</code> και η κατεύθυνση στην οποία ανήκει ο κανόνας. Η τιμή είναι μια λίστα με το σύνολο των μηνυμάτων σφαλμάτων που πρέπει να εμφανιστούν στις κατάλληλες περιοχές, δηλαδή στις περιοχές σφαλμάτων όλων των ζευγών εξαμήνων κατευθύνσεων που προκύπτουν από του συνδυασμούς των εξαμήνων και τις κατεύθυνσης που εμπεριέχονται στο αντίστοιχο κλειδί.</p>

<h4>5.2.2 Αποθήκευση και ανάκτηση ενός προγράμματος σπουδών</h4>

<p>Σύμφωνα με την ανάλυση που έγινε στην παράγραφο <em>§4.2 Είσοδος για γραμματειακό προσωπικό</em>, η καταχώρηση ενός προγράμματος σπουδών στο σύστημα από τη γραμματεία, γίνεται μέσω δύο σελίδων. Η πρώτη αφορά τα μεταχαρακτηριστικά και τα βασικά χαρακτηριστικά του ΠΣ, ενώ στη δεύτερη διαμορφώνονται όλες οι ομάδες μαθημάτων και όλοι κανόνες του ΠΣ. Η αποθήκευση των πληροφοριών που καταχωρούνται στην πρώτη σελίδα του συστήματος γίνεται με παρόμοιο τρόπο με την υποβολή μιας δήλωσης μαθημάτων, όπως αναλύθηκε στην προηγούμενη παράγραφο. Ωστόσο, για τη σελίδα διαμόρφωσης εξαμήνων, ακολουθήθηκε μια εντελώς διαφορετική προσέγγιση.</p>

<p>Ο όγκος και η συνθετότητα της πληροφορίας που περιγράφεται στη σελίδα διαμόρφωσης εξαμήνων είναι εξαιρετικά υψηλός. Για παράδειγμα, για την πλήρη αποτύπωση του ΠΣ του τμήματος Ηλεκτρολόγων Μηχανικών &amp; Τεχνολογίας Υπολογιστών, η σελίδα αυτή περιλαμβάνει 22 ζεύγη εξαμήνων - κατευθύνσεων, 106 ομάδες μαθημάτων και 248 κανόνες διαφορετικών ειδών. Για το λόγο αυτό, και για να αποφευχθεί να πρέπει να <mark>rendered</mark> εξ αρχής η σελίδα κάθε φορά που φορτώνεται, αποφασίστηκε να μη μετατρέπεται σε μορφοποιημένο αντικείμενο JSON το ΠΣ για την αποστολή του στον εξυπηρετητή και την αποθήκευσή του. Αντιθέτως, όταν γίνεται ένα αίτημα αποθήκευσης, αποστέλλεται στον εξυπηρετητή όλο το περιεχόμενο <em>HTML</em> της σελίδας, συμπεριλαμβανομένης της διαμόρφωσης εξαμήνων.</p>

<p>Ωστόσο, αυτή η σελίδα περιλαμβάνει πολλά στοιχεία φόρμας (<em>HTML &lt;form&gt;</em>) όπως πεδία κειμένου, πλαίσια αποκλειστικής επιλογής (<em>radio button</em>) και πλαίσια ελέγχου (<em>checkbox</em>), των οποίων οι καταχωρήσεις δεν εμφανίζονται στο Μοντέλο Αντικειμένου Εγγράφου (<em>DOM</em>) και άρα θα χάνονταν κατά την αποστολή του <em>DOM</em> στον εξυπηρετητή. Για την επίλυση αυτού του προβλήματος, πριν την αποστολή γίνεται μια επεξεργασία αυτού του τύπου των δεδομένων, χρησιμοποιούνται τα χαρακτηριστικά δεδομένων (<em>data attibutes</em>) της <em>HTML 5</em>. Συγκεκριμένα, σε κάθε πεδίου εισόδου προστίθεται το κατάλληλο χαρακτηριστικό δεδομένου στο οποίο αποθηκεύεται η τιμή που έχει εισαγάγει ο χρήστης.</p>

<p>Το επεξεργασμένο αρχείο αποστέλλεται με το κατάλληλο ασύγχρονο αίτημα τύπου <em>AJAX</em> στον εξυπηρετητή. Εκεί το αρχείο αποθηκεύεται αυτούσιο για περαιτέρω χρήση. Στη συνέχεια, χρησιμοποιώντας τη βιβλιοθήκη της Python <em>pyquery</em>, γίνεται συντακτική ανάλυση (<em>parsing</em>) του αρχείου και μεταγλώττιση του ΠΣ σε μια δομή κλάσεων που σχεδιάστηκε για την αναπαράσταση, τη μόνιμη αποθήκευση και τον έλεγχο ενός ΠΣ. Η δομή των κλάσεων αποθηκεύεται με τη μορφή σειριοποιημένου αντικειμένου (<em>serialized object</em>) στο δίσκο, και το ΠΣ είναι έτοιμο για χρήση.</p>

<p>Στο επόμενο αίτημα για φόρτωση της σελίδας διαμόρφωσης εξαμήνων, ο εξυπηρετητής επιστρέφει το έτοιμο αρχείο μορφής <em>HTML</em> που βρίσκεται αποθηκευμένο στο δίσκο από την αποθήκευσή του ΠΣ. Στην πλευρά του πελάτη (<em>client side</em>) γίνεται μια μικρή επεξεργασία του αρχείου, μετατρέποντας τα χαρακτηριστικά δεδομένων στις κατάλληλες αναπαραστάσεις τιμών των πεδίων εισόδου.</p>

<h3>5.3 Συμπεράσματα</h3>

<ul>
	<li>Κωδικοποιητής και ελεγκτής + σχεδιάγραμμα αρχιτεκτονικής</li>
	<li>Αλγόριθμος των ευρετικων του οριου δήλωσης σε ψευδοκώδικα</li>
</ul>

<hr />

<h2>6. Αξιολόγηση</h2>

<p>Στο τελικό στάδιο της εργασίας, έγινε αξιολόγηση των δύο προσφερόμενων υποσυστημάτων της εφαρμογής. Για το υποσύστημα που προσφέρεται στη γραμματεία για την περιγραφή του προγράμματος σπουδών, επιλέχθηκε να γίνει αξιολόγηση με τεχνικές για ειδικούς, ακολουθώντας τη μέθοδο της ευρετικής αξιολόγησης. Για το υποσύστημα της υποβολής δηλώσεων μαθημάτων που προσφέρεται στους φοιτητές, έγινε αξιολόγηση μέσω συμμετοχής τελικών χρηστών και συγκεκριμένα με τις μεθόδους του πρωτοκόλλου του ομιλούντος υποκειμένου και της ημιδομιμένης συνέντευξης.</p>

<h3>6.1 Αξιολόγηση συστήματος γραμματείας</h3>

<p>Η αξιολόγηση του συστήματος περιγραφής ενός ΠΣ από το προσωπικό της γραμματείας έγινε από ειδικό, σύμφωνα με τη μέθοδο της ευρετικής αξιολόγησης (Nielsen &amp; Molich 1990). Η μέθοδος αυτή αποτελεί ένα εργαλείο του κλάδου της μηχανικής της ευχρηστείας (<em>usability engineering</em>) και χρησιμοποιείται για την ανεύρεση προβλημάτων ευχρηστείας στη σχεδίαση της διεπαφής χρήστη μιας εφαρμογής (Nielsen 1995 conduct). Για τη διεξαγωγή της αξιολόγησης χρησιμοποιήθηκαν οι 10 πιο διαδεδομένοι κανόνες ευρετικής αξιολόγησης, όπως προτάθηκαν από τον Nielsen (1995 10).</p>

<p>Από αυτή την αξιολόγηση, προέκυψαν τα εξής προβλήματα:</p>

<ul>
	<li>Δεν υπάρχει εύκολος τρόπος για τον χρήστη να μεταβεί γρήγορα σε διαφορετικά εξάμηνα του προγράμματος σπουδών. Ο μόνος τρόπος μετάβασης από την περιοχή ενός εξαμήνου σε κάποιο άλλο είναι μέσω της κύλισης (<em>scrolling</em>). Ενώ αυτός ο τρόπος είναι απλός και προφανής για τον χρήστη, πολλές φορές καταντάει κουραστικός, ειδικά σε περιπτώσεις μετάβασης σε εξάμηνα που έχουν μεγάλη απόσταση από την τρέχουσα θέση στη σελίδα, για παράδειγμα από το πρώτο στο τελευταίο εξάμηνο. Αυτό παραβιάζει τον κανόνα <em>7. Προσαρμοστικότητα και αποδοτικότητα χρήσης</em>.</li>
	<li>Δεν υπάρχει προφανής τρόπος να δει ο χρήστης σε ποιο εξάμηνο βρίσκεται στο πρόγραμμα σπουδών, όταν ο τίτλος του εξαμήνου είναι εκτός των περιθωρίων της οθόνης, αυτό είναι πολύ εύκολο να γίνει σε ένα εξάμηνο με πολλές ομάδες μαθημάτων και πολλούς κανόνες. Το αποτέλεσμα είναι ότι ο χρήστης μπορεί να προσθέσει, να επεξεργαστεί, ή να αφαιρέσει κανόνες ή ομάδες μαθημάτων, θεωρώντας ότι βρίσκεται σε διαφορετικό εξάμηνο από αυτό στο οποίο βρίσκεται πραγματικά. Αυτό παραβιάζει τον κανόνα <em>5. Αποτροπή σφαλμάτων χρήστη</em>.</li>
	<li>Δεν γίνεται χρήση σημείων που να προσφέρουν οδηγίες στο χρήστη σε περίπτωση που δεν είναι σίγουρος πως να χρησιμοποιήσει το σύστημα. Θα έπρεπε να υπάρχουν κατάλληλα σύμβολα (<em>tooltips</em>) τα οποία να δίνουν στο χρήστη οδηγίες όταν αυτός τα ενεργοποιεί με το ποντίκι. Παραβιάζεται ο κανόνας <em>10. Βοήθεια</em>.</li>
</ul>

<h3>6.2 Αξιολόγηση συστήματος φοιτητών</h3>

<p>Η αξιολόγηση του συστήματος της υποβολής δήλωσης μαθημάτων των φοιτητών έγινε με τη συμμετοχή τελικών χρηστών. Στην αξιολόγηση συμμετείχαν 6 φοιτητές, στον καθένα εκ των οποίων ζητήθηκε να συμμετέχει ατομικά, σε δύο υποθετικά σενάρια υποβολής δήλωσης μαθημάτων στο τμήμα Ηλεκτρολόγων Μηχανικών &amp; Τεχνολογίας Υπολογιστών. Το πρώτο σενάριο αφορούσε την υποβολή δήλωσης ενός υποθετικού φοιτητή έκτου εξαμήνου και το δεύτερο ενός υποθετικού φοιτητή ενδέκατου εξαμήνου.</p>

<p>Σε κάθε σενάριο, αρχικά εφαρμοζόταν το πρωτόκολλο ομιλούντος υποκειμένου (think aloud ή talk aloud), στο οποίο ζητείται από τους χρήστες να εκτελέσουν μια εργασία και να εξωτερικεύουν τη σκέψη τους καθόλη τη διάρκεια της διαδικασίας. Η τεχνική έχει τις ρίζες της στο χώρο της γνωστικής ψυχολογίας (Newell &amp; Simon 1972) και έγινε δημοφιλής στον ερευνητικό χώρο της αλληλεπίδραση ανθρώπου - υπολογιστή (<em>Human Computer Interaction - HCI</em>) από τον Lewis (1982). Ενώ στο χώρο της γνωστικής ψυχολογίας το πρωτόκολλο χρησιμοποιείται για τη μελέτη των ανθρώπινων γνωστικών διαδικασιών, στο χώρο της αλληλεπίδρασης ανθρώπου - υπολογιστή ο στόχος είναι η αναγνώριση προβλημάτων στη σχεδίαση της διεπαφής ενός συστήματος (Jørgensen 1990).</p>

<p>Στη συνέχεια ακολουθούσε μια ημιδομημένη συνέντευξη. Επιλέχθηκε το συγκεκριμένο είδος συνέντευξης ως μια μέση λύση ανάμεσα στις αδόμητες και τις δομημένες συνεντεύξεις. Οι αδόμητες συνεντεύξεις είναι πολύ καλές για τη συλλογή δεδομένων εθνογραφικού χαρακτήρα, όταν ο διεξάγων τη συνέντευξη έχει περιορισμένη γνώση επί του θέματος. Ωστόσο, η τάση αυτού του είδους συνεντεύξεων να μην μένουν σταθερές σε ένα θέμα και να ξεφεύγουν σε ανεξέλλεγκτες κατευθύνσεις σημαίνει πως ενώ λειτουργούν καλά σαν πηγή διορατικότητας, αποτυγχάνουν σαν εργαλεία ελέγχου υποθέσεων (Leech 2002). Από την άλλη πλευρά, οι αυστηρά δομημένες συνεντεύξεις με προκαθορισμένες ερωτήσεις κλειστού τύπου θεωρούνται καλύτερες για τη συλλογή ποσοτικών δεδομένων, όταν ο διεξάγων είναι ειδικός επί του ερωτούμενου θέματος και αναζητά απαντήσεις σε πολύ συγκεκριμένες ερωτήσεις. Αυτό, σε συνδυασμό με το γεγονός πως αυτού του είδους οι συνεντεύξεις λειτουργούν καλύτερα με δείγματα με μεγάλο αριθμό υποκειμένων (Leech 2002, Seaman 1999), οδήγησε στην απόφαση να γίνουν συνεντεύξεις ημιδομημένου τύπου. Αυτού του τύπου οι συνεντεύξεις είναι ανοιχτού τύπου και βοηθούν στην αποτελεσματική συλλογή δεδομένων ποιοτικού χαρακτήρα σε έρευνες μικρής κλίμακας (Drever 1995).</p>

<h4>6.2.1 Τρόπος διεξαγωγής της μελέτης</h4>

<p>Κάθε ατομική συνεδρίαση με τους χρήστες είχε χρονική διάρκεια περίπου μια ώρα. Στο πρώτο στάδιο κάθε σεναρίου, ο χρήστης ενημερωνόταν αρχικά για το σενάριο (σε ποιο εξάμηνο βρίσκεται, ποια κατεύθυνση έχει επιλέξει, πόσα μαθήματα έχει ολοκληρώσει επιτυχώς) και γινόταν μια σύντομη υπενθύμιση των κανόνων του προγράμματος σπουδών. Στη συνέχεια ο χρήστης προσπαθούσε να υποβάλει μια επιτυχή δήλωση στο σύστημα, χωρίς εξωτερική βοήθεια, εξωτερικεύοντας τις σκέψεις του καθόλη τη διάρκεια της διαδικασίας. Ακολουθούσε η ημιδομιμένη συνέντευξη στην οποία γίνονταν ερωτήσεις δύο τύπων (Hove 2005):</p>

<ul>
	<li>Ερωτήσεις που προσπαθούσαν να εκμαιεύσουν σχόλια και παρατηρήσεις των χρηστών σχετικά με την εμπειρία τους μετά τη χρήση του συστήματος, οι οποίες προέκυπταν από τη συμπεριφορά και τις πράξεις τους στα προηγούμενα στάδια της διαδικασίας.</li>
	<li>Προκαθορισμένες ερωτήσεις που στόχευαν στην καταγραφή της άποψης των χρηστών για το σύστημα, όσον αφορά πράγματα που τους δυσκόλεψαν και τι αλλαγές πιστεύουν ότι θα τους διευκόλυναν, καθώς και πράγματα τα οποία θεωρούν ότι τους βοήθησαν στην υποβολή της δήλωσής τους.</li>
</ul>

<h4>6.2.2 Ευρήματα</h4>

<p>Τα αποτελέσματα που προέκυψαν από αυτή τη διαδικασία εμφάνισαν πολύ υψηλή ομοιομορφία, με μέρος των παρατηρήσεων να εμφανίζει πλήρη ταύτιση.</p>

<p>Συγκεκριμένα:</p>

<ul>
	<li>Πέντε από τους έξι χρήστες χρειάστηκαν βοήθεια με την αναγνώριση των χρωμάτων επισήμανσης καταστάσεων των μαθημάτων, με έμφαση στο γκρι χρώμα, που χρησιμοποιείται για τα μαθήματα που δεν μπορούν να επιλεγούν από το χρήστη για λόγους που περιγράφονται στην παράγραφο <em>§ 4.3 Είσοδος για δηλώσεις φοιτητών</em>.</li>
	<li>Όλοι οι χρήστες ανέφεραν ότι θα ήθελαν η εφαρμογή να τους εμφανίζει, ανά εξάμηνο, το άθροισμα των μαθημάτων που έχουν επιλέξει και αυτών που δηλώνουν ώστε να γνωρίζουν ανά πάσα στιγμή πόσα μαθήματα μπορούν να δηλώσουν ακόμη, χωρίς να χρειάζονται συνεχείς νοητικοί υπολογισμοί.</li>
	<li>Στο δεύτερο σενάριο, του επί πτυχίω φοιτητή, στον οποίο είναι διαθέσιμα και τα 10 εξάμηνα, δύο χρήστες ανέφεραν ρητά πως θα επιθυμούσαν να απαιτείται λιγότερη κύλιση (<em>scrolling</em>) στη σελίδα. Για τους υπόλοιπους 4 παρατηρήθηκε ότι, παρότι δεν το ανέφεραν αυτοβούλως, κύλισαν τη σελίδα τουλάχιστον μια φορά προς τη λάθος κατεύθυνση, στην προσπάθειά τους να μεταβούν σε διαφορετικό σημείο της σελίδας.</li>
	<li>Υπήρξε πλήρης ταύτιση των χρηστών όσον αφορά την ικανοποίησή τους από τα μηνύματα σφάλματος, την ακρίβειά τους και τον τρόπο και τον χώρο που παρουσιάζονται στη σελίδα. Συγκεκριμένα, όλοι οι χρήστες δήλωσαν πως το σύστημα μηνυμάτων σφάλματος τους βοήθησε πολύ στην υποβολή της δήλωσής τους και γι’ αυτό άντλησαν εμπιστοσύνη και ικανοποίηση από το σύστημα.</li>
	<li>Υπήρξε πλήρης ταύτιση των χρηστών στη θεώρησή τους πως το σύστημα τους φάνηκε απλό στη χρήση και πιο κατανοητό και εύχρηστο απ’ ότι το σύστημα ηλεκτρονικής γραμματείας του πανεπιστημίου τους.</li>
	<li>Πέντε χρήστες αποφάσισαν να κάνουν τη δήλωσή τους σε στάδια, κάνοντας επαναληπτικούς ελέγχους ανά τακτά χρονικά διαστήματα, και ανέφεραν ότι αυτό τους βοήθησε, ειδικά στο δεύτερο σενάριο όπου έπρεπε να δηλώσουν μεγαλύτερο όγκο μαθημάτων. Ουσιαστικά εκμεταλλέυτηκαν το γεγονός πως τα μηνύματα σφάλματος εμφανίζονται στοχευμένα, πολύ κοντά στην περιοχή που έχει γίνει το σφάλμα, ώστε να κάνουν τη δήλωσή τους σε μικρότερα βήματα, λύνοντας λίγα προβλήματα κάθε φορά.</li>
	<li>Πέντε χρήστες δήλωσαν πως το σύστημα τους βοήθησε πολύ να καταλάβουν πως να κάνουν τη δήλωσή τους, παρότι δεν είχαν άμεση πρόσβαση στο σύνολο των κανόνων, ούτε πρότερη επίγνωση της κατάστασης του σεναρίου, δηλαδή σε ποιο εξάμηνο βρίσκεται ο υποθετικός φοιτητής, ποια μαθήματα έχει ολοκληρώσει επιτυχώς και ποια όχι.</li>
	<li>Δύο χρήστες δήλωσαν αυτοβούλως από το πρώτο κι όλας σενάριο, πως το σύστημα των σφαλμάτων τους βοηθά σε τέτοιο βαθμό, που θα το χρησιμοποιούσαν ως οδηγό για τα βήματα που πρέπει να ακολουθήσουν για να υποβάλουν επιτυχώς τη δήλωσή τους. Αυτό ήταν και κάτι που εφάρμοσαν αυτοβούλως στο δεύτερο σενάριο, κάνοντας έναν αρχικό έλεγχο με μια κενή δήλωση, για να βασιστούν στα μηνύματα σφάλματος για τη σωστή επιλογή μαθημάτων. </li>
	<li>Δύο χρήστες ανέφεραν πως θα επιθυμούσαν όταν έχουν επιλέξει το μέγιστο αριθμό μαθημάτων από μια ομάδα με μαθήματα επιλογής, να απενεργοποιούνται όλα τα υπόλοιπα από τη στιγμή που δε μπορούν να επιλεγούν. Ωστόσο, πρόσθεσαν αυθόρμητα ότι αυτό δεν το θεωρούν τόσο σημαντικό επειδή ακόμη και αν κάνουν κάποιο λάθος, έχουν μεγάλη εμπιστοσύνη στο σύστημα όσον αφορά το πόσο κατανοητά θα είναι τα μηνύματα σφάλματος.</li>
</ul>

<h3>6.3 Συμπεράσματα</h3>

<hr />

<h2>7. Συμπεράσματα και προτάσεις για μελλοντικές βελτιώσεις</h2>

<p>Lazy checking (unit testing of rulesets with students’ subject submissions)</p>

<p>Πράγματα που δε γίνονται λόγω των αποφάσεων που έχω πάρει (abstractions, πρόγραμμα θεατρικών σπουδών)</p>

<p>Πράγματα που δε γίνονται επειδή δεν τα είχα συναντήσει εγκαίρως, αλλά είναι απλές επεκτάσεις στο σύστημα</p>

<p>Αν ένα μάθημα δεν εμφανίζεται σε καμία ομάδα μαθημάτων να υπάρχει visual cue στο init-info</p>

<p>Reduced scrolling στις σελίδες</p>

<p>απαίτηση προς τα εμπρός (αν δηλωθεί το Α πρέπει να δηλωθεί το Β) - λύνεται με ξεχωριστό τομέα</p>

<hr />


